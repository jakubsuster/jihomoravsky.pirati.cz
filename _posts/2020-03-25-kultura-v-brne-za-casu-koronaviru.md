---
#název souboru: 2020-03-25-kultura-v-brne-za-casu-koronaviru.md
### Povinné položky ###

category: CLANKY   # nešahat!
title: Kultura v Brně během nouzového stavu nespí, Piráti navíc řeší financování a pomoc
date: 2020-03-25   # formát YYYY-MM-DD
author: Krajský MO
tags: kultura Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/fiser_kolacny_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Už od minulého týdne probíhají intenzivní jednání a nabíhá systematická pomoc pro kulturní zařízení v Brně. Díky Marku Fišerovi a Tomáši Koláčnému, kteří připravili informační coronanewsletter pro brněnské kulturní činovníky, jsou tito dobře informováni například o tom, jak to bude s dotacemi nebo jaké pomoc se chystá ze strany města.

*„Včera jsme připravovali informačně nabitý newsletter, který jsme v noci odeslali všem brněnským kulturním zařízením. Nejde jen o informace, ale také o vyjádření podpory v této nelehké době,“* komentuje přípravu informací radní pro kulturu Marek Fišer a dodává: *„Připojili jsme také poděkování, protože mnoho lidí z brněnské kultury se zapojuje do pomoci ostatním. V námi zřizovaných divadlech se šijí roušky, klub Fléda poskytl prostory pro balení potravinových balíčků pro lidi bez domova, divadlo Divadlo Bolka Polívky se zase v čele s principálem Bolkem Polívkou podílelo na přípravě videospotu, která má za cíl osvětu mezi seniory.“*

Součástí newsletteru byly také informace týkající se dotací a financování. *„Informovali jsme příjemce dotací, že všechny letos schválené dotace budou vyplaceny na základě podpisu smlouvy. Pokud je někdo příjemcem dotací v oblasti kultury pro rok 2020, a s ohledem na nouzový stav je realizace jeho činnosti nebo projektu nějak změněna, posunuta nebo omezena, nastalé problémy budeme řešit individuálně a s maximální vstřícností,“* informuje náměstek primátorky Tomáš Koláčný a dodává: *„Pokud projekt nebo činnost nebude možné zrealizovat v roce 2020, je možné dle smlouvy požádat i o prodloužení realizace a čerpání dotace do roku 2021, kdy už všichni doufáme, že kultura v Brně bude v běžném provozu.“*

*„Na závěr jsme si pro příjemce nechali čistě pozitivní zprávu. Díky rychlé operativní domluvě s TIC BRNO a pohotové koordinaci s časopisem KAM v Brně jsme na [www.nikamvbrne.cz](https://www.gotobrno.cz/kalendar-akci/?cat=ni-kam-v-brne){:target="_blank"} spustili novou webovou platformu (ni)KAM v Brně, kde bude možné sledovat aktuální brněnskou kulturní a společenskou nabídku v on-line prostoru,“* uzavírá Marek Fišer.
