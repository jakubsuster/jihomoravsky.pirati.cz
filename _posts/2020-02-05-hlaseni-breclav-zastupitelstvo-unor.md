---
#název souboru: 2020-02-05-hlaseni-breclav-zastupitelstvo-unor.md
### Povinné položky ###

category: CLANKY   # nešahat!
title: "Pirátské hlášení z Břeclavi: Občané navrhnou vlastní vylepšení města za sto tisíc"
date: 2020-02-05   # formát YYYY-MM-DD
author: Krajský MO
tags: Piráti Břeclav # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/breclav_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Ve středu 5. února se konalo již 12. zasedání Zastupitelstva města Břeclav. Součástí vládnoucí koalice jsou také Petr Vlasák, radní pro kulturu a cestovní ruch a Magda Lengálová, zastupitelka, členka kontrolního výboru a komise sportovní. Přinášíme jejich shrnutí těch nejzajímavějších informací.

Na programu zastupitelstva byl mimo jiné bod týkající se rozdělování dotací do sportu. *„Pro letošní rok byly tyto dotace schvalovány snad naposledy stejným klíčem, jako tomu bylo dosud. Při navrhování výše dotací se vychází většinou z toho, co bylo jednotlivým žadatelům přiznáno v předchozích letech,”* komentuje Magda Lengálová. *„Tento postup není podle nás úplně regulérní, proto chceme zavést jednotná pravidla pro stanovení výše dotací. Věříme, že to stihneme už příští rok. Nová pravidla jsou prakticky hotová, v následujících měsících budou představena na sportovní komisi,“* dodává.

Na zasedání zastupitelstva byly schváleny i dotace do kultury a sociálních služeb, které letos žadatelům nově přijdou o dva měsíce dříve, aby jim město vyšlo vstříc s vyúčtováním. *„Mým cílem byla podpora živé kultury včetně akcí nově vznikajících. Většinu rozdělovaných dotací, které jsou proti sportovní oblasti minimální, totiž tvoří dotace do budov, soustředění tanečních a folklorních souborů či vydávání časopisu, jak je zde dlouhá léta zvykem. V příštím roce budeme podobně jako ve sportu tlačit na přehlednější a spravedlivější systém této nenárokové finanční podpory,“* doplňuje Petr Vlasák.

V rámci projektu Zdravé město, do něhož je Břeclav od roku 2011 zapojena, se letos podařilo vyčlenit 100 000 korun na participativní rozpočet. Od 1. dubna do 30. června tak mohou obyvatelé Břeclavi navrhovat své projekty na zkvalitnění veřejného prostoru na pozemcích či v majetku města. *„Projekt, který od lidí získá nejvíce hlasů, město na vlastní odpovědnost uskuteční. Nápady, které budou životaschopné, ale nezvítězí, budou za souhlasu předkladatele zařazeny do zásobníku projektů Břeclavi,“* uzavřel Vlasák s tím, že loni byla na participaci občanů vyčleněna částka desetkrát nižší.
