---
#název souboru: 2020-08-17-cargo-kola-brno.md
### Povinné položky ###

category: CLANKY   # nešahat!
title: "Marek Fišer: Proč podporujeme cargo kola jako další možnost zásobování?"
date: 2020-08-17   # formát YYYY-MM-DD
author: Marek Fišer
tags: Piráti krajské-volby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: marek.fiser # ve formátu jmeno.prijmeni - prolinkování s profilem přes uid
image: posts/mara_cargo.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Stejně jako jiná města ve světě se snažíme uchopit problematiku udržitelné city logistiky, především pak tzv. poslední míle. Pro tu se dá často využít více ekologických dopravních prostředků, jako jsou například nákladní elektrokola.  Proč chceme jít i cestou cargo kol a nákladních elektrokol? Abychom usnadnili život občanům a zároveň reagovali na poptávku firem po alternativním zásobování centra. Jsou tu ale i subjekty, které za mnou přišly se zájmem takovou službu provozovat. 

Nápad se zalíbil i radnímu pro dopravu Petru Kratochvílovi a tak se nyní bavíme o tom, jakou formou takovou službu podpořit. Jako vhodná forma podpory se jeví poskytnutí nějakého prostoru pro vybudování překladiště. 

Ve chvíli, kdy část podniků v centru Brna začne využívat zásobování cargo koly, bude to znamenat méně individuální automobilové dopravy v centru, méně emisí, více prostoru pro lidi, kteří se v centru pohybují. Už teď několik restaurací a gastro podniků v centru Brna využívá pro závoz zboží vlastní cargo kola, takže víme, že to je reálné. A má to i další výhodu. Na rozdíl od aut budou moci cargo koly zásobovat provozovatelé své podniky kdykoli během dne.

Určitě to ale nebude ze dne na den, teď se bavíme o podpoře služby - ekologické alternativy současného stavu reagující na poptávku firem v souvislosti se zpřísněním vjezdů do centra.  Nikdo nic nedostane příkazem. Nehrozí, že bychom zavedli jakoukoli povinnost, jde o možnost výběru a o to, podpořit takovou službu například poskytnutím vhodného prostoru pro překladiště jako možnou alternativu pro zásobování.

Auta či dodávky samozřejmě nikdy nelze nahradit stoprocentně. Nicméně pro firmy, které vozí pravidelně menší náklady může být služba atraktivní. Stejně jako v Bratislavě, kde již zásobování pěší zóny probíhá nyní ze 40 % na kolech, což je pro centrum významné odlehčení. Navíc, na rozdíl od zásobování auty, která budou mít přesně určené časy, má zásobování na cargo kolech či tříkolkách, které uvezou až 300 kg nákladu výhodu v tom, že mohou do centra kdykoliv.

Brno by mohlo podporovat službu jako takovou. Zatím nemůžeme jít cestou Vídně, která na nákladní kola svým občanům přispívá. My jsme ale na začátku cesty, chceme jednoduše nabídnout možnost navíc. Funguje to tak běžně v mnoha západních městech, něco podobného chystá i Praha a zmiňoval jsem i Bratislavu. Nejde o nic nového, je to prostě prověřený způsob ekologicky šetrnější dopravy. A to je něco, co podporujeme. Podporu a zajištění dostupnosti sdílených cargokol máme i ostatně i v [programu](https://a.pirati.cz/jihomoravsky/pdf/brno-program.pdf){:target="_blank"} a já osobně jsem jeho garantem.

Pozn.: O cargo dopravě v Brně vyšel také článek na [brno.idnes.cz](https://www.idnes.cz/brno/zpravy/zasobovani-zbozi-kolo-centrum-brno.A200818_565564_brno-zpravy_mos1){:target="_blank"}
