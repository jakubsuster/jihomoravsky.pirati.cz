---
#název souboru: 2020-04-05-novy-web-pro-brno.md
### Povinné položky ###

category: CLANKY   # nešahat!
title: Piráti pokračují v plnění priorit. Nový web zajistí otevřenější komunikaci s občany a pomůže s digitalizací
date: 2020-04-05   # formát YYYY-MM-DD
author: Krajský MO
tags: Brno IT # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/ilustrackaPC.jpg # obrázek ideálně 420x677px minifikovaný přes https://tinypng.com/
description: Piráti pokračují v plnění priorit. Nový web zajistí otevřenější komunikaci s občany, přehlednější sdílení informací a pomůže s digitalizací.

---

Web jako Brno? Pirátský zastupitel pro oblast IT, Ondřej Kotas, navázal na práci minulého vedení a dokončil spolu s Odborem městské informatiky jednu z hlavních priorit pro městské IT. Jihomoravská metropole potřebuje nový web, který má pomoci v oblasti digitalizace města, zlepší komunikaci s občany a nabídne uživatelsky přívětivější prostředí aktuálním trendů. Tendr je na světě.

*„Webové stránky města neodpovídají technologickým a uživatelským nárokům. Aktuální web vznikl v roce 2009, tehdy se neřešila vůbec například responzivita webů, takže web Brna není přizpůsobený pro zobrazení na malých dotykových displejích, ani na širokoúhlých displejích s vysokým rozlišením. To vnímáme jako velký problém hlavně pro uživatele z řad občanů a veřejnosti vůbec, protože procento přístupů do online prostoru přes mobilní zařízení typu smartphone a tablet stále roste,“* komentuje Ondřej Kotas, pirátský zastupitel pro oblast IT. 

Rada města Brna schválila zahájení řízení na veřejnou zakázku Tvorba a provoz webové platformy města Brna, [výběrové řízení už je také zveřejněno na E-ZAKu](https://ezak.brno.cz/contract_display_34.html){:target="_blank"}. *„Brno je město technologií. Webové stránky, jako jedna z výkladních skříní města, by podle toho měly vypadat. Současný web města však už řadu let neodpovídá moderním trendům, není přehledný a redakční systém je zastaralý. Vytvoření nového webu je proto jednou z našich priorit, která navíc umožní další pokrok v oblasti digitalizace města,"* vysvětluje náměstek primátorky města Brna Tomáš Koláčný.

*„Naší snahou je mít web na špičkové úrovni, zároveň musí mít mnohem jednodušší koncepci a naším cílem je, aby zjednodušili orientaci a přístup občanů k informacím, které hledají,“* pokračuje Ondřej Kotas. Vzorem pro Brno mohou být například stránky amerického Bostonu https://www.boston.gov/. Nejde ale pouze o web samotného města. *„Cílem zakázky je také tvorba společné platformy, která sjednotí weby Magistrátu města Brna, městských částí, městských firem a organizací. Ty mají několik desítek webů, které běží na různých systémech a jsou v různém stavu vzhledu a technologií,“* doplňuje Ondřej Kotas.

Předpokládaná hodnota zakázky je 8 000 000 korun bez DPH na vytvoření integrační platformy a nového webu brno.cz, dále 8 335 000 korun bez DPH na provoz, podporu a údržbu po dobu 4 let. Dalších 15 000 000 korun může být v budoucnu využito na rozvoj webu, propojení s portálem občana, či na další vývoj v oblasti digitalizace. 

*„Na zadávací dokumentaci pracovala skupina odborníků, kromě technických parametrů a věcí jako UX jsme dbali na to, aby šlo opravdu o reálnou cenu za práci. Nechceme tendry na míru, chceme otevřenou a férovou soutěž pro profesionály v oboru, kteří pomohou Brnu mít web, jaký si město technologií zaslouží. Budu velmi rád, pokud se nám přihlásí více firem a my budeme mít z čeho vybírat,“* uzavírá Ondřej Kotas s dovětkem, že hlásit se do tenderu lze až do 1. června 2020 do 10 hodin.

