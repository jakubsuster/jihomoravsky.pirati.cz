---
#název souboru: 2019-09-18-pirati-vyslou-do-boje-o-senatorske-kreslo-zakladatele-strany.md
### Povinné položky ###

layout: blog       # nešahat!
category: CLANKY   # nešahat!
title: Piráti vyšlou do boje o senátorské křeslo zakladatele strany Jiřího Kadeřávka
date: 2019-09-018   # formát YYYY-MM-DD
author: Jana Leitnerová
tags: senát brno Jiří-Kadeřávek # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: /assets/img/posts/jiri_kaderavek_web_male.jpg # obrázek ideálně 420x677px minifikovaný přes https://tinypng.com/
description: V roce 2020 proběhnou ve volebním obvodu č. 60 Brno město senátní volby. Piráti do nich vysílají svého zakladatele Jiřího Kadeřávka.

---

Zakladatel České pirátské strany Jiří Kadeřávek [získal v primárních volbách podporu Krajského fóra Pirátů](https://forum.pirati.cz/viewtopic.php?f=411&t=48633){:target="_blank"} v Jihomoravském kraji a stal se tak oficiálním kandidátem pro senátní volby v roce 2020 ve volebním obvodě č. 60 - Brno-město. „Senát PČR je především ústavní pojistkou demokratického zřízení naší republiky a já v něm chci uplatnit svoje zkušenosti z profesního, osobního i politického života,“ uvedl ke své kandidatuře rodilý brňan Jiří Kadeřávek.

Mimo akcentace tradičních pirátských témat, tedy ochrany soukromí, svobody přístupu k informacím, svobody vyjadřování a šíření informací a politické transparence se chce v souladu se svou dosavadní činností zaměřit na podporu mladých lidí k aktivnímu vstupu do politiky. „V senátorské pozici plánuji diskutovat s mladými lidmi a provádět skauting nových politiků,“ popisuje Jiří Kadeřávek svou vizi posilování demokratických základů a doplňuje, že jako další důležitá témata vnímá také vzdělávání, školství a sport. „V podstatě tedy to, co má bezprostřední vliv na šance mladých k úspěšnému vstupu a prožití života. I zde podporuji různorodost oproti jednotvárnosti, decentralizaci oproti centralizaci, moderní vybavení, výuku v duchu lege artis (podle pravidel oboru), stáže, maximální vysílání studentů do světa, ale také nabídka světu k absolvování stáží v srdci Evropy. Nakonec bych se velmi rád podíval na zákony upravující činnost politických stran a modifikoval systém tak, aby více podporoval zapojení mladých lidí už od nižšího věku 15 let a nastavení férových pravidel politické soutěže.“

Jiří Kadeřávek se narodil v roce 1970 v Brně - Žabovřeskách, je otcem 5 dětí. Absolvoval elektrotechnickou fakultu Vysokého učení technického v Brně, na které byl v roce 1989 jedním z nejaktivnějších účastníků studentského hnutí. Je profesí programátor, analytik, manažer a trenér fotbalové mládeže. Ke kandidatuře ve volebním obvodu č. 60, který tvoří MČ Brno-Žabovřesky, Brno-Jundrov, Brno-Komín, Brno-Královo Pole, Brno-Řečkovice a Mokrá Hora, Brno-Medlánky, Brno-Ivanovice, Brno-Jehnice, Brno-Ořešín, Brno-Útěchov a Brno-sever  se rozhodl i z osobních důvodů: „Brno-Žabovřesky jsou mým rodištěm, žil jsem zde 23 let, mám zde mnoho přátel, zde jsem získal vzdělání základní i střední a aktivně zde působím v roli mentora žabovřeských Pirátů. Stejně tak přiléhající městské části Komín, Jundrov a Královo Pole jsou mým dětským světem, místy kde jsem chodil do kina, za sportem, na školní výlety.“
