---
#název souboru: YYYY-MM-DD-karel-stogl-piratskym-kandidatem-do-senatu
### Povinné položky ###

layout: post       # nešahat!
category: CLANKY   # nešahat!
title: Pirátským kandidátem do senátu ve volebním obvodě č. 56 - Břeclav se stal Karel Štogl
date: 2018-06-21   # formát YYYY-MM-DD
author: Miroslav Bárta
tags: volby senát # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: miroslav.barta # ve formátu jmeno.prijmeni - prolinkování s profilem přes uid
image: posts/kstogl.jpg # obrázek ideálně 420x677px minifikovaný přes https://tinypng.com/
description: >
  Piráti z Jihomoravského kraje v tajném hlasování rozhodli, že podpoří kandidaturu Karla Štogla do senátu v nadcházejících podzimních volbách. S panem Štoglem došlo ke shodě ve všech 20 programových prioritách, které si vytýčil poslanecký klub Pirátů pro aktuální volební období.

---

**Piráti z Jihomoravského kraje v tajném hlasování rozhodli, že podpoří kandidaturu Karla Štogla do senátu v nadcházejících podzimních volbách. S panem Štoglem došlo ke shodě ve všech 20 programových prioritách, které si vytýčil poslanecký klub Pirátů pro aktuální volební období.**

„Karel Štogl je čestný člověk se znalostí regionu, kde kandiduje - strávil v něm 33 let života. Místní poměry a problémy zná z pozice občana, zastupitele, ale i úspěšného sportovce. Vítám jeho programové zaměření na dopravu, vinařství spojené s cestovním ruchem a na problém sucha. Programová shoda i celkový názorový soulad vyústily v to, že jsme se Karla Štogla rozhodli podpořit,“ říká [Róbert Čuma](https://jihomoravsky.pirati.cz/lide/robert-cuma/), předseda Jihomoravských Pirátů.

**Karel Štogl:**  
„Proč jsem se rozhodl kandidovat do Senátu ve volebním obvodu Břeclav a proč za Pirátskou stranu?

Pocházím z Mikulova, kde jsem začínal svou politickou kariéru jako tajemník MěÚ a zastupitel a postupně prošel všechny úrovně politiky až po ředitele kabinetu předsedy vlády.

Chtěl bych své politické zkušenosti využít pro rozvoj regionu a cítím čistou a správnou energii z Pirátské strany, kterou považuji za obrovskou naději naší politiky. Chystám se během volební kampaně objet všechny města a obce volebního obvodu, potkat se s co největším počtem občanů a přesvědčit je, že mám největší schopnosti a potenciál pomoci regionu. Pomáhal jsem i předchozímu, nedávno zesnulému senátorovi Janu Hajdovi, se kterým mě pojilo dlouholeté rodinné přátelství. Na jeho práci bych chtěl navázat a dokončit ji.

V senátu budu hájit zájmy regionu a zasadím se o výstavbu tolik potřebných dopravních staveb - obchvat Břeclavi a dálnice do Vídně. Břeclavsko je nádherný kraj, který má co nabídnou, proto budu usilovat o rozvoj cestovního ruchu po všech stránkách. V neposlední řadě chci pomáhat zemědělcům a vinařům. Velkým problémem je také suchu, proti kterému chci s Piráty společně bojovat.

Jsem celoživotně spojen s okresem Břeclav pracovně i osobně, miluji víno, místní folklorní tradice, památky a přírodu. Hrál jsem fotbal v Mikulově a za Zbrojovku Brno, běhal za Lokomotivu Břeclav. Neustále se pravidelně vracím do regionu za rodinou a přáteli.“

*O termínu a místě konání tiskové konference, budeme informovat.*
