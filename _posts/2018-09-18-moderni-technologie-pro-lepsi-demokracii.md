---
#název souboru: YYYY-MM-DD-nazev-clanku-bez-mezer-a-diakritiky
### Povinné položky ###

layout: post       # nešahat!
category: CLANKY   # nešahat!
title: Moderní technologie zlepší fungování demokracie
date: 2018-09-18  # formát YYYY-MM-DD
author: Jaroslav Kameň
tags: brno komunální-volby královo-pole open-source otevřenost participace přímá-demokracie transparence # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jaroslav.kupcik # ve formátu jmeno.prijmeni - prolinkování s profilem přes uid
image: people/group/krpole-high.png # obrázek ideálně 420x677px minifikovaný přes https://tinypng.com/

---

Piráti ví, jak využít moderní technologie pro zlepšení fungování veřejné správy a zapojení občanů do rozhodování.

Informační technologie ve státní správě České republiky jsou v katastrofálním stavu, jak se může přesvědčit každý občan při návštěvě téměř jakéhokoliv úřadu. Dle [zprávy Nejvyššího kontrolního úřadu](https://www.hlidacstatu.cz/texty/nku-pro-prezidenta-zemana-vazne-problemy-v-hospodareni-statu/){:target="_blank"} je v Česku 7 700 informačních systémů veřejné správy, jejichž pořízení stálo 110 miliard a jejich provoz každý rok dalších 25 miliard korun. Jako bonus k tomu jsou systémy neefektivní, nespolehlivé a uživatelsky nepřátelské. Dodavatelé investují do udržení svého monopolního postavení místo do poskytování kvalitních služeb.

Piráti nabízí řešení pro tuto situaci a to je požadavek na otevřený zdrojový kód (open-source) dodávaných systémů. V praxi to znamená, že program je veřejně dostupný pro kontrolu či úpravu a kdokoliv si jej tak může zkopírovat a vytvořit vlastní vylepšení či modifikaci.

Piráti sami open-source využívají pro veškeré systémy, kde je to možné, jako je například [Fórum](https://forum.pirati.cz/){:target="_blank"} běžící na technologii [phpBB](https://www.phpbb.com/){:target="_blank"} nebo pirátský web, zdrojový kód jehož jihomoravské mutace si může kdokoliv prohlédnout na [GitHubu](https://github.com/pirati-web/jihomoravsky.pirati.cz/tree/master){:target="_blank"}.

Pirátům dává smysl za veřejné peníze nakupovat veřejně přístupné systémy narozdíl od systémů s uzavřenou licencí, které si de facto vlastně pouze pronajímáte od dodavatelů. Uzavřený kód je vhodnější spíše pro jednorázová, krátkodobá a rychlá řešení. Z dlouhodobého hlediska jsou pro efektivně fungující stát nutné vyšší počáteční investice pro vývoj otevřených systémů. Ty je totiž možné dále jednodušeji a levněji udržovat a napojovat na ostatní systémy a sdílet řešení s ostatními jednotkami veřejné správy. To znamená, že města by nemusela znovu platit za již existující řešení používaná jinde.

## Piráti prosazují lokální přímou demokracii

Moderní technologie rovněž poskytují historicky jedinečnou možnost zapojit občany do rozhodování pomocí závazných anket, místních referend a participativního rozpočtování, které už se Pirátům povedlo [zavést na brněnském magistrátu](https://damenavas.brno.cz/){:target="_blank"}.

Komunikace s občany musí být základ pro práci každého politika a pouze prostřednictvím intenzivní a kultivované veřejné diskuze lze nalézt společný veřejný zájem. Občané mají právo účastnit se rozhodování o svém okolí a to nikoliv pouze prostřednictvím voleb jednou za čtyři roky.

Rozhodování o místních záležitostech je rovněž ideální příležitost pro aplikaci přímé demokracie, s níž je spjata zejména individuální zodpovědnost každého občana. Dopady rozhodnutí je totiž snažší si představit v lokálním rozsahu, stejně tak je jednodušší práce s informacemi a jejich ověřování. Před jakýmkoliv referendem je důležité být podrobně a pravdivě informován o všech okolnostech a možných následcích svého rozhodnutí.

Myslíme si, že místní podmínky znají nejlépe místní občané. Pojďte nám pomoci udělat z Králova Pole ještě lepší místo k životu.
