---
#název souboru: 2019-10-22-pirati-boskovice-informuji.md
### Povinné položky ###

layout: post       # nešahat!
category: CLANKY   # nešahat!
title: "Piráti z Boskovic informují: schůzka se starostou k PaRo a stavba sportovní haly"
date: 2019-10-22   # formát YYYY-MM-DD
author: Krajský MO
tags: Boskovice participativní-rozpočet # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/boskovice_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Pirátští zastupitelé v Boskovicích, Kristýna Znamenáčková, Radek Šamšula a Jan Nádvorník, jsou sice v opozici, snaží se být ale opozicí konstruktivní a vyjednávat i podporu pro své návrhy. Jak se jim daří a co právě řeší?

*"Včera jsme se byli podívat na Hybešově ulici na parcele, kde má stát sportovní hala. Tuto variantu jsme, jak víte, nepodpořili, ale zajímala nás vybraná lokalita a plány. Ředitel školy a zároveň zastupitel za TOP 09, Pavel Vlach, nás provedl po pozemku a vysvětlil nejbližší postup,"* uvedli pirátští zastupitelé. *"Podstatné ale je, jak bude postup tlumočen obyvatelům a jak bude pokračovat dialog s obyvateli lokality, jejichž část s výstavbou výrazně nesouhlasí,"* doplňují s tím, že právě nesouhlas byl znám už před schvalováním této varianty.

*"Dnes jsme navštívili pana starostu Jaroslava Dohnálka, spolu s ním se setkání zúčastnil tajemník David Škvařil. Projednávali jsme náš návrh na zavedení participativního rozpočtu. Vedení města s participativním rozpočtem souhlasí a momentálně nás čeká práce na jeho konkrétní podobě. Zastupitelé budou finance vyčleněné na první ročník schvalovat v rozpočtu pro rok 2020 na zastupitelstvu. Konkrétní podobu a parametry momentálně zpracováváme a budeme na nich spolupracovat převážně s panem tajemníkem,"* informují také o úspěchu prosazení pirátského programu.

A na závěr pozvánka: *"V listopadu pro vás chystáme setkání s Piráty pod pracovním názvem Rok na radnici. Budeme se těšit na vaše dojmy, konstruktivní kritiku i nápady."* Termín setkání se jistě brzy dozvíte na [FB stránce Pirátů z Boskovic.](https://www.facebook.com/piratiboskovice/){:target="_blank"}
