---
#název souboru: 2020-02-13-dubnany-akce.md
### Povinné položky ###

category: CLANKY   # nešahat!
title: "Michal Švagerka: Chci Dubňanům nabídnout něco nového a podpořit dobrou věc"
date: 2020-02-13   # formát YYYY-MM-DD
author: Krajský MO
tags: Piráti Dubňany # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/michal_akce.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Michal Švagerka je dubňanský pirátský zastupitel a také místopředseda místního sdružení Slovácko. Jako zastupitel ve městě ležícím necelých 10 km od Hodonína chce podpořit tamní kulturu a docílit toho, aby se lidé potkávali, poznávali nové a zároveň měli možnost podpořit dobrou věc. Jak?

**Lokálně a chutně**

V sobotu 22. února přijede do Dubňan [Food truck](https://www.facebook.com/events/462674194307051/){:target="_blank"}. Jakou to má spojitost s Michalem? *„Food truck jsem do Dubňan pozval, protože jsem zaznamenal zájem o nový typ kultury. Chtěl jsem se v těchto aktivitách zaměřit na mladou a střední generaci, u které má fenomén food trucků velkou odezvu. Dosud za ním museli jezdit mimo Dubňany. Domluvil jsem se proto se svým kamarádem, šéfkuchařem Pavlem Medunou. Stojí za ním skvělý příběh, kdy se obyčejný kluk z Chrudimy vyšvihl mezi špičku v tomto oboru gastronomie. Chtěl jsem jeho způsob práce s vysoce kvalitní surovinou včetně lokálních potravin přiblížit i mým dubňanským spoluobčanům,“* vysvětluje Michal Švagerka. *„Cílem je, abych rozhýbal komunitu, kdy se budeme scházet u dobrého jídla, pití a hudby. Mám pocit, že Dubňany jsou politicky nyní rozděleny trošku na 2 tábory. A protože naši stařečci tyto spory vždy řešili u dobrého vínka a jídla, tak chci navázat na tuto komunitní tradici v této moderní food truckové podobě. Zcela náhodně jsme se s termínem trefil do fašaňku, tak to bude hezké skloubení tradičního s moderní současností,“* dodává.

**Do kina za dobrým skutkem**

V pondělí 16. března pak v Dubňanech Michal Švagerka organizuje [promítáním filmu Úsměvy smutných mužů](https://www.facebook.com/events/1566999496773473/){:target="_blank"} za účasti režiséra Dana Svátka a kameramana Jakuba Šimůnka. *„Chci přispět k podpoře obnoveného pravidelného vysílání filmů. V Dubňanech bylo kino zavřeno téměř 30 let. Loňská rekonstrukce kulturního domu přispěla k tomu, že sál je vybaven promítací technikou a plátnem, které v listopadu 2019 obnovilo tradici promítání filmů v Dubňanech,“* vysvětluje Michal Švagerka. *„Doufám, že takovou možnost využijí zejména ti občané, kteří nemají možnost cestovat do kina mimo Dubňany a roli také hraje vysoká cena vstupenek v multikinech. Tady přispějí navíc na dobrou věc, protože výtěžek ze vstupného bude použit na léčbu závislostí v okrese Hodonín. Mám v plánu požádat radu města, aby poskytlo bezplatný pronájem. Pokud s žádostí neuspěji, budu řešit náhradní variantu,“* doplňuje.
