---
#název souboru: 2020-03-24-vyjadreni-k-vyberovemu-rizeni-tajemnik-brno.md
### Povinné položky ###

category: CLANKY   # nešahat!
title: Vyjádření pirátského klubu k výběrovému řízení
date: 2020-03-24   # formát YYYY-MM-DD
author: Krajský MO
tags: Piráti Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/MMB_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Není pravda, že zástupci Pirátské strany na dnešním jednání Rady města Brna budou hlasovat o funkci tajemníka, protože o tomto Rada hlasovat nebude a ani nemůže - jmenování tajemníka (se souhlasem ředitele krajského úřadu) je dle paragrafu 140, odst. 2 zákona o obcích výhradní pravomoc primátora. 

Současný náměstek primátorky Oliver Pospíšil byl do funkce nového tajemníka vybrán dne 20. 3. 2020 výběrovou komisí ve složení: tajemník Loutocký, primátorka Vaňková (ODS), náměstci Hladík (KDU-ČSL), Koláčný (Piráti) a Kerndl (ODS), ředitelka personálního odboru, zástupce zaměstnanců magistrátu a s hlasem poradním psycholožka krajského úřadu. Pirátský radní Koláčný ve výběrovém řízení upřednostnil jiného kandidáta. Rada tuto informaci může vzít pouze na vědomí.

Kratší termín výběrového řízení, kterého se i tak zúčastnilo 13 uchazečů, byl dán rozhodnutím současného tajemníka skončit k 31. 3. 2020. Tajemník toto rozhodnutí oznámil 11. 2. 2020, výběrové řízení bylo vyhlášeno hned 12. 2. 2020. Cílem řízení bylo vybrat nového tajemníka, zodpovědného za cca 1300 zaměstnanců úřadu, tak, aby tento významný post nebyl neobsazen. Můžeme s čistým svědomím zcela vyloučit jakoukoliv politickou dohodu při zmiňovaném výběrovém řízení.
