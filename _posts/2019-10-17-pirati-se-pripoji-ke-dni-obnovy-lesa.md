---
#název souboru: 2019-10-17-pirati-se-pripoji-ke-dni-obnovy-lesa.md
### Povinné položky ###

category: CLANKY   # nešahat!
title: "Piráti Holomčík a Mamula: Chceme akci podpořit a také upoutat pozornost ke stavu lesů v Česku"
date: 2019-10-17   # formát YYYY-MM-DD
author: Krajský MO
tags: radek-holomčík lukáš-mamula lesy životní-prostředí # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/lesy_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

V sobotu 19. října se na více místech Česka koná akce pořádaná státním podnikem Lesy ČR s názvem [Den za obnovu lesa](https://www.sazimelesynovegenerace.cz/den-za-obnovu-lesa/){:target="_blank"}. V Jihomoravském kraji se Piráti rozhodli připojit se k akci a vyrazí společně na místo sázení, které je u zastávky Stará dálnice v Brně.

*"To, že se státní podnik odhodlal k takovéto akci, si zaslouží naši podporu. Jsou to totiž právě tyto akce, které mohou upoutat pozornost veřejnosti k problémům, které ve vztahu k českých lesům řešíme a zároveň sloužit i jakási osvěta,"* uvedl pirátský poslanec Radek Holomčík, který se ve Sněmovně věnuje právě i tématu lesa či krajiny a je místopředsedou zemědělského výboru PS. *"Jistěže tyto akce nejsou samospásné a chce to více než jednou za čas jít sázet stromy, protože problémy lesů v Česku je třeba řešit i legislativní cestou,"* uvádí Radek Holomčík a dodává: *"O to se snažíme během práce ve Sněmovně. Ale je fajn o víkendu z budov v Praze vyrazit ven mezi lidi a do přírody, což je další důvod, proč se k akci rád přidám."*

Na akci vyrazí také brněnský zastupitel a vedoucí Krajského expertního týmu životního prostředí Lukáš Mamula: *"Myslím si, že právě tyto akce mohou sloužit k tomu, abychom se jako společnost spojili pro dobrou věc a pomohli k tomu, aby se v Česku lesům lépe dařilo a nám všem lépe žilo. Považuji za důležité, abychom i my Piráti nejen na této akci vysvětlovali veřejnosti, jak důležité je se o lesy, ale celkově o krajinu a životní prostředí v Česku, starat."*

Chcete-li se připojit k Pirátům během sázení, ozvěte se na jana.leitnerova@pirati.cz nebo prostě přijďte tuto sobotu v 9:30 na Mendlovo náměstí k zastávce MHD busu č. 52, odkud se společně vydáme na místo sázení.
