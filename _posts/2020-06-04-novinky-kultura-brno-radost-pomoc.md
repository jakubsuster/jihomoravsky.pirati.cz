---
#název souboru: 2020-06-04-novinky-kultura-brno-radost-pomoc.md
### Povinné položky ###

category: CLANKY   # nešahat!
title: Novinky z kultury – nový ředitel Divadla Radost a další pomoc pro brněnskou kulturní scénu
date: 2020-06-04   # formát YYYY-MM-DD
author: Krajský MO
tags: Piráti Brno kultura # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: petr.springinsfeld # ve formátu jmeno.prijmeni - prolinkování s profilem přes uid
image: posts/maraweb.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Piráti pokračují v pomoci brněnské kultuře, která byla v uplynulých měsících paralyzována vládními nařízeními. *„Pro menší subjekty jsme již dříve schválili dotační program covid, ve kterém mohou žádat podporu do výše 50 tisíc korun. Nyní jsme se zaměřili na podporu těch větších návrhem individuálních dotací v celkové výši přes pět miliónů korun, se kterými jsme v rozpočtu původně počítali pro navýšení podpory Jihomoravského filmového nadačního fondu,“* komentuje návrh radní pro kulturu Marek Fišer. Rozhodovat o podpoře budou zastupitelé už 16. června.

Rada města navrhla červnovému zastupitelstvu podpořit desítku subjektů. Jde hlavně o umělecké soubory, hudební kluby a významná nezřizovaná divadla, která se nyní potýkají s existenčními problémy. *„Jedná se například o Divadlo Bolka Polívky, Český filharmonický sbor, Burany, Flédu, Industru a další subjekty, které jsou nedílnou součástí brněnské kulturní scény a společně poskytují práci stovkám Brňanů,”* říká Fišer.	

Naši pomoc směřujeme na výdaje, se kterými bohužel nepočítají žádné vládní programy. „Pomůžeme jim uhradit až pětinu nájmu a faktury za energie a služby na překlenutí nezaviněných finančních ztrát způsobených opatřeními vlády a ministerstva zdravotnictví,“* vysvětlil radní Marek Fišer.

Vedení města se snaží napravit aktuální situaci v brněnské kultuře, na které se negativně podepsala vládní a ministerská opatření. Radní na návrh Pirátů též doporučili zastupitelům schválit několik dodatků ke smlouvám již poskytnutých dotací z rozpočtu města Brna. 

*„Snažíme se vyjít vstříc všem subjektům v kulturní oblasti, které letos úspěšně prošly městskými dotačními programy. Rozvolnění smluv či další individuální změny jim pomohou nejen překlenout složitou dobu vládních omezení společenských akcí, ale především tyto plánované akce v Brně uskutečnit. Ať už v příštím roce či v omezeném režimu letos,“* uvedl náměstek primátorky Tomáš Koláčný.

V srpnu se tak v Pisárkách nakonec přeci jen uskuteční BrnoON Open Air Festival, který navazuje na kultovní trutnovský festival. *„Bude v původním termínu (20.-23.8), kdy ovšem bude dle současných vládních prohlášení možné organizovat akce pouze do tisíce osob. Letošní program se zaměří především na na české umělce (potvrzeni jsou např. J.A.R., Mňága a Žďorp, OPSO) a zbylou část programu s důrazem na zahraniční účinkující organizátoři realizují až v létě 2021 (19.–21.8.),”* odhalil Koláčný.

Poslední kulturní novinkou je změna ve vedení Divadla Radost. Po 26 letech v jeho čele končí Vlastimil Peška, který k 30. červnu podal rezignaci. *„Rádi bychom panu Peškovi poděkovali za veškerou jeho práci a péči, kterou divadlu v uplynulém čtvrtstoletí věnoval a popřáli mu mnoho úspěchu v jeho nové práci pro televizní písničkový pořad pro děti,”* řekl Fišer. Pešku od 1. července nahradí ve funkci ředitele Radosti Pavel Hubička. *„Přihlásilo se šest uchazečů. Pan Hubička předložil nejlepší koncepci rozvoje divadla v příštích pěti letech, kterou následně obhájil na osobním pohovoru,“* okomentoval průběh výběrového řízení radní Fišer, který byl jedním z pěti členů výběrové komise. Koncepce nastupujícího ředitele Hubičky počítá s větší otevřeností Divadla Radost evropskému divadelnímu dění a jeho novým formám s důrazem na využití loutek v nejširším významu. 

*„Od příštích let si slibujeme vyšší účast na festivalech, ale také rozšíření tvůrčích témat v připravovaných inscenacích oblíbeného divadla pro děti,“* dodává Marek Fišer. 

