---
#název souboru: 2019-12-17-rok-na-radnici-v-opozici-brno-stred.md
### Povinné položky ###

category: CLANKY   # nešahat!
title: Rok na radnici, rok v opozici. Piráti z Brna-střed informují
date: 2019-12-17   # formát YYYY-MM-DD
author: Krajský MO
tags: Piráti Brno-střed # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/Brno střed2_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Po loňských komunálních volbách zůstali Piráti v Zastupitelstvu městské části Brno-střed v opozici. Získali však jako nejsilnější opoziční strana post předsedkyně Kontrolního výboru, kterou byla zvolena Monika Lukášová Spilková a která hned v prvním roce spolu s dalšími kolegy z Kontrolního výboru našla [nesrovnalosti v dříve vysoutěžených zakázkách největší brněnské městské části](https://www.piratskelisty.cz/clanek-2389-potirame-korupci-piraty-rizeny-kontrolni-vybor-na-radnici-brno-stred-odhalil-dalsi-mozne-nedostatky-v-zakazkach-za-140-milionu){:target="_blank"}.

To ale není vše. Co dalšího se Pirátům v zastupitelstvu mimo běžnou agendu povedlo?

* **Archivace a zveřejnění záznamů zastupitelstva** – díky návrhu Pirátů je nově možné podívat se na záznam zastupitelstva zpětně - není tedy potřeba, aby se občané, které dění na zasedání zastupitelstva zajímá, vždy museli zasedání zúčastnit osobně, nebo ho sledovat online v čase jeho konání.
* **Větší vstřícnost zastupitelstva k podnikatelům** – nepřišlo nám fér, že podnikatelé, kteří v naší městské části provozují podnik, nemohou automaticky během zasedání vystoupit v bodu “hovory s občany”, proto jsme navrhli, aby lidem, kteří také spoluutváří naši městskou část, bylo umožněno promluvit na zastupitelstvu. Jsme rádi, že náš návrh byl podpořen a přijat.  
* **Systémové změny zadávání veřejných zakázek** – opět ve spolupráci se členy Kontrolního výboru Gabrielem Kurtisem a Karen Kylbergerovou jsme připravili analýzu rizik v procesu zadávání veřejných zakázek. Mnoho z námi navrhovaných změn bylo poté implementováno do směrnic a vnitřních procesů úřadu. Tyto změny pomohou větší férovosti a transparenci zadávání veřejných zakázek a sníží korupční potenciál.
* **Prošetření probíhajících investičních akcí** zadaných během působení radního Švachuly, který je nyní obviněn z korupčního jednání – zpráva o kontrole bude předána znalcům pro vyčíslení škody, ale už jen díky tomu, že jsme rozporovali některé změnové listy jsme podle slov starosty Mencla ušetřili občanům městské části přes 1 milion korun. (Opět ve spolupráci s GK a KK) 
* **Vystupujeme proti nesystémovým privatizacím** - Magistrát města Brna vydal již dříve metodiku související s možným prodejem městského majetku. Metodika však nestanovuje přesný postup, jak vyčíslit náklady a výnosy z prodávané nemovitosti a proto chceme, v dále dohlížet na to, aby nedošlo k poškození občanů či nevýhodnému prodeji. Proti prodejům, které považujeme za nevýhodné, na zastupitelstvu aktivně vystupujeme - část vládnoucí koalice si je však ve většině případů prohlasuje svou většinou ve spolupráci s SPD. 
* **Podařilo se nám prosadit zpřístupnění materiálu ze všech komisí všem zastupitelům** – tato změna velmi pomůže informovanosti všech zastupitelů a ušetří jejich čas.
* **Snažíme se narovnat nájemné nebytových prostor** – v případě prostor na ulici Dvořákova to přinese do městské pokladny čtvrt milionu korun navíc každý rok. 
* **Zabýváme se řešením vizuálního smogu i mimo historické centrum** – výsledkem by mělo být schválené doporučení pro dislokační komisi, která se zabývá mj. výběrem nájemců.
* **Zasadili jsme se o stanovení finančních limitů pro zadávání veřejných zakázek** malého rozsahu tak, aby byly v souladu s magistrátní metodikou.
* **Prosazujeme lidštější vymáhání pohledávek** – v této souvislosti se snažíme zejména o  ochranu dětí do 15 let (tato změna se již projevila v praxi, kdy se na minulém zasedání zastupitelstvo vzdalo práva vymáhat po malé dívce dlužný nájem) a o co nejmenší navyšování nákladů na vymáhání.
* **Chceme víc zeleně na Moravském náměstí** – rada i příslušná komise už díky nám přijala usnesení v tomto smyslu a snad se podaří i realizace. Šlo by o významné opatření v adaptaci na klimatické změny, které by pozitivně ovlivnilo život a pohyb centrem města Brna.

Po zbytek volebního období chceme dále svojí prací ukazovat, že i z opozice je možné konstruktivní prací prosazovat alespoň část programu, usnadňovat život občanům a šetřit městské části peníze.

Za Piráty v zastupitelstvu Brna-střed

Monika Lukášová Spilková
Róbert Čuma
Jiří Pertl
Michal Marciniszyn
Patrik Doležal

