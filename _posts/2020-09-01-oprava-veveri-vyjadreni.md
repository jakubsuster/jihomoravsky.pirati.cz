---
#název souboru: 2020-09-01-oprava-veveri-vyjadreni.md
### Povinné položky ###

category: CLANKY   # nešahat!
title: Vyjádření k opravám na ulici Veveří
date: 2020-09-01   # formát YYYY-MM-DD
author: Marek Fišer
tags: Piráti Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: marek.fiser # ve formátu jmeno.prijmeni - prolinkování s profilem přes uid
image: posts/veveri_modrecary.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

V minulých dnech se objevila spousta kritiky na podobu ulice Veveří po opravě havarijního stavu kanalizace. Přiznávám, že ani já nejsem nadšený z nezměněné podoby ulice Veveří po rychlé opravě kanalizace a povrchů, ale je třeba tu doplnit několik faktů, které mnozí na sociálních sítích zcela přehlíží.

- K rychlé opravě kanalizace se přikročilo z toho důvodu, aby po ulici Veveří mohla projíždět šalina číslo 1 směr Bystrc. Plánuje se totiž výluka na Žabovřeské a spoj č. 1 bude jezdit právě přes Veveří a Žabovřesky až do Bystrce.

- Kanalizace v ulici Veveří byla v dezolátním stavu a pokud by se čekalo s rekonstrukcí na více času a prostoru, mohlo by se stát, že dojde k havárii a velká část města zůstane odříznutá od MHD.

- Čáry na chodnících tam již byly. Nyní se pouze znovu obtáhly modrou barvou. V pondělí jsem na základě stížností poslal na BKOM fotografie z místa, aby došlo k přeměření a případné opravě kritických míst, aby byla splněna norma. V tomto smyslu jsem otevřel diskuzi i na středeční Radě města Brna a mělo by dojít k technické úpravě, kdy na několika nejužších místech bude modrá čára přerušena a parkování zrušeno, respektive nahrazeno místy pro kola, skútry a koloběžky.

V zastupitelstvu města Brna máme 6 Pirátů a opravdu se snažíme plnit náš program, se kterým nás lidé v roce 2018 zvolili. Kdykoli jsme také připraveni se sejít s veřejností a pobavit se o tom, co se ve městě děje. Dveře jsou vždy otevřené, často se pohybujeme také ve městě na různých akcích a s lidmi o problémech hovoříme. Snažíme se vždy reagovat věcně a kritické věci řešíme urgentně. 

