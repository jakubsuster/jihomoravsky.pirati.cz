---
#název souboru: 2019-03-11-na-radnicich-budou-vlat-tibetske-vlajky.md
### Povinné položky ###

layout: post       # nešahat!
category: CLANKY   # nešahat!
title: I díky Pirátům budou na radnicích vlát tibetské vlajky
date: 2019-03-11   # formát YYYY-MM-DD
author: Jana Leitnerová
tags: jmk tibet lidská-práva # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: posts/tibet-vlajka.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Brněnský magistrát, radnice v Králově Poli, Znojmo či Boskovice. Všude tam už vlají, nebo tento víkend vlát budou, tibetské vlajky.

V posledním zmíněném městě i díky tamním pirátským zastupitelům:
“Protože hlasování o vyvěšení vlajky v původním programu zastupitelstva nefigurovalo, ozvali jsme se s žádostí o jeho zařazení panu starostovi. Ten hned hlasování na program zařadil, údajně i výzvu od spolku Lungta obdržel až po sestavování původního programu. I když je výsledek kladný, je trochu s podivem, že i v jednadvacátém století se jedná o kontroverzní téma, zvažují se vztahy boskovických firem s vazbami na Čínu a argumentuje tím, že když nemůžeme pomoct všem, tak proč bychom pomáhali jen někomu,” popsala pirátská zastupitelka Boskovic Kristýna Znamenáčková a doplnila: “V Boskovicích letos tibetská vlajka zavlaje počtvrté, od roku 2015 neprošlo hlasování jen jednou v roce 2017. Považujeme to za důležitý a samozřejmý projev solidarity. Jako aktivisté jsme se účastnili neoficiálních setkávání na náměstí v dobách, kdy ještě město akci nepodporovali, letos jsme vyvěšení vlajky poprvé odhlasovali jako zastupitelé.” Tamní zastupitelstvo si 19. 2. odhlasovalo vyvěšení tibetské vlajky šestnácti hlasy z celkového počtu 27. Zdrželi se někteří zastupitelé z ODS, ČSSD, Sportovců a KSČM, proti byli dva zastupitelé (ODS, Sportovci).

Ve Znojmě pirátští zastupitelé vyvěšení tibetské vlajky kvitují také. “I přes občasnou odlišnost názorů se současnou koaliční radou města Znojma existují kroky, které velice rádi podpoříme. Tím je i krok znojemské radnice, která v následujících dnech opět vyvěsí tibetskou vlajku jako poctu všem statečným obyvatelům Tibetu, kteří svůj boj za demokracii a proti okupaci nikdy nevzdali,” uvádí [Piráti Znojemsko na svém FB](https://www.facebook.com/PiratiZnojemsko/){:target="_blank"}. 

Na magistrátu v Brně se vyvěšuje již tradičně a ani letos tomu nebude jinak. Náměstek primátorky Tomáš Koláčný [o tom informoval už koncem února](http://bit.ly/RMB_27022019){:target="_blank"}.

Jsme moc rádi, že se díky Pirátům ve vedení města vrací vlajka také na pražský magistrát.
