---
#název souboru: 2020-03-04-parkovaci-dum-purkynova-komentar-mira-barta.md
### Povinné položky ###

category: CLANKY   # nešahat!
title: "Miroslav Bárta: Proč nevzdáváme boj o změnu místa pro parkovací dům?"
date: 2020-03-04   # formát YYYY-MM-DD
author: Miroslav Bárta
tags: Piráti Královo-Pole # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: miroslav.barta # ve formátu jmeno.prijmeni - prolinkování s profilem přes uid
image: posts/mira_kolaz.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Na minulém jednání královopolského zastupitelstva jsme navrhli, aby MČ Brno-Královo Pole prověřila alternativní lokality pro výstavbu parkovacích domů v oblasti kolem ulice Purkyňova. Bohužel zastupitelstvo [náš návrh neschválilo](https://jihomoravsky.pirati.cz/aktuality/hlaseni-z-kralova-pole.html){:target="_blank"}, ale my se rozhodně nevzdáváme a jednáme přímo s Magistrátem města Brna.

Není pravdou, že nechceme řešit parkování v Králově Poli, vnímáme, že je nutné to řešit. Ale je třeba myslet racionálně a zároveň vyslechnout i obyvatele naší městské části. Těch se totiž zvýšená hluková zátěž, zvýšení znečištění ovzduší a další ztráta zeleně velmi intenzivně dotýká. Piráti se vždy snaží rozhodovat na základě jasných informací a ty zde chybí. Jsem moc rád, že se o kauzu zajímají i média a informují o našich návrzích, jako v případě [Brněnského deníku](https://brnensky.denik.cz/zpravy_region/brno-purkynova-ulice-parkovaci-dum.html){:target="_blank"}, tedy o tom, že uvažujeme o dvou alternativních místech. Za nejlepší lokalitu považujeme dvě travnaté plochy u Hradecké ulice (oko křižovatky), které jsou vzdušnou čárou několik stovek metrů od sportovního areálu Vodova. V úvahu připadá také okolí konečné tramvaje linky 12, u něho je výhodou přilehlost Technologického parku, který je nově v majetku města.

Líbí se vám naše práce v Králově Poli? Chcete se přidat? Kontaktujte mě na miroslav.barta@pirati.cz nebo napište na FB [Piráti pro Královo Pole](https://www.facebook.com/piratiprokrpole/){:target="_blank"}
