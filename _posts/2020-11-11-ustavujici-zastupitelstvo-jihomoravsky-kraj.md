---
#název souboru: 2020-11-11-ustavujici-zastupitelstvo-jihomoravsky-kraj.md
### Povinné položky ###

category: CLANKY   # nešahat!
title: "Piráti: Krize nás musí inspirovat ke spolupráci, budeme sdílet úřad s občany"
date: 2020-11-11   # formát YYYY-MM-DD
author: Krajský MO
tags: Piráti JMK # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/ustavujici_zastkraj.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Spolupráce napříč sektory, otevřená komunikace s občany i transformace sociálních služeb v kraji: to jsou priority historicky prvního klubu Pirátů v jihomoravském zastupitelstvu. Experti z jejich řad nabídnou kraji své kompetence z oblasti IT, vzdělávání i sociální péče.
Jakkoliv se nyní budou síly všech soustředit na řešení koronavirové krize a mimo jiné i výrazně osekaného rozpočtu na příští rok, zásadní bude dle Pirátů soustředit se už od začátku na systémové změny ve fungování regionu.

*„Rozpočet hoří, takže jdu hasit, na to jsem jako dobrovolný hasič zvyklý. Hned poté oslovím zástupce všech sektorů. Nastavíme spolupráci od začátku na otevřené  a pravidelné bázi. Důležitý je pro mě také celkový přístup k udržitelnému životnímu prostředí, planetu máme jen jednu,“* řekl Lukáš Dubec, 1. náměstek hejtmana pro otevřenost, participaci a životní prostředí.

*„To podstatné, co nám dosud chybělo, byly jasné a srozumitelné informace. Nejen v letošním “covidovém” roce, ale dlouhodobě. Jihomoravané si zaslouží přehledný web, možnost účastnit se otevřených výběrových řízení i debat o rozpočtu. S tím půjdu zítra do kanceláře,“* doplnil Dubec, který se zároveň zavázal do konce roku umístit na web svůj pracovní diář náměstka tak, aby měli občané možnost průběžné kontroly jeho práce.

Klíčové bude připravit úřad na další případné lockdowny tak, aby se činnost kraje neochromila osobní nepřítomností úředníků i vedení.

*„Je nejvyšší čas ukončit dobu papírovou. Kraji tím ušetříme mnoho milionů korun ročně a tisíce hodin neproduktivního času s papírováním. S digitálními daty se bude lépe pracovat. Co bude dle zákona zveřejnitelné, bude přehledně dostupné i pro občany. Začneme zřízením elektronických ověřených podpisů a spuštěním digitálního dokumentového systému, spustíme též novou verzi krajského webu, která je prakticky připravená,“* říká Jiří Hlavenka, radní pro vědu, výzkum, inovace a IT.

Pro Hlavenku budou zároveň prioritou aktivity k naplnění cílů Regionální inovační strategie (RIS, RIS 2021-2027 ke stažení zde: https://bit.ly/3eAExd3). RIS má za cíl mimo jiné podpořit začínající podnikatele v regionu nebo modernizovat metody výuky na školách v kraji. 

*„Kraj je spolu s Brnem organizátorem, hybatelem a partnerem inovačních změn v kraji. Těším se na spolupráci se všemi tvůrci změn na jižní Moravě, zásadní bude spolupráce s vedením škol, univerzit i významných inovátorských společností.“* dodává Hlavenka.

Současná krize naplno odhalila nedostatečnou síť sociálních pracovníků i služeb, která by občanům pomohla vyrovnat se s výpadkem financí či pečovatelských a vzdělávacích zařízení. 

*„Musíme stabilizovat situaci v sociálních službách, proto ihned po zvolení připravíme aktuální přehled, kde je personální nouze, kde plošné testování odhalilo covid pozitivní personál či klienty. Musíme reagovat i na to, že ani MPSV a ani MZd nepřišlo s plánem, co dělat, když část personálu bude covid+ nebo bude muset do karantény. Považuji to za velký problém, protože ani placené, natož dobrovolnické síly nejsou nekonečné. Co se plošného testování týká, tak v podobě, v jakého nařídila vláda, je pro některá zařízení nyní prakticky nemožné, protože není k dispozici dostatek proškolených zdravotníků,“* říká Jana Leitnerová, radní pro sociální a rodinnou politiku.

Jana Leitnerová se zároveň chystá využít nastávající dva roky, kdy lze v rámci již vypsaných dotačních titulů čerpat finance z fondů Evropské unie na transformaci celého sociálního sektoru.

*„Začínáme vlastně od nuly, v sociální oblasti se v Jihomoravském kraji připravilo za poslední dvě volební období velmi málo. Zajistíme, aby pro občany v rámci Jihomoravského kraje existovala dostupná terénní služba typu osobní asistence nebo pečovatelské služby, stejně tak podpoříme vznik a rozvoj komunitních zařízení, která poskytují služby lidem se zvláštními potřebami,“* doplnila Leitnerová.

Pirátský klub v jihomoravském zastupitelstvu čítá dohromady deset zástupců. 

Kompletní seznam a funkce zastupitelů České pirátské strany v JMK:
- Lukáš Dubec, 1. náměstek s gescemi ŽP, otevřenost a participace 
- Jiří Hlavenka, předseda zastupitelského klubu, radní pro vědu, výzkum, IT a inovace
- Jana Leitnerová, radní pro sociální a rodinnou politiku
- Ivo Vašíček, předseda finančního výboru
- Petr Springinsfeld, předseda výboru pro meziregionální vztahy
- Petr Vlasák, předseda komise pro kulturu (nominovaný)
- Silvie Mrkvanová, místopředsedkyně soc.zdrav.výboru
- Eva Havlová, členka výboru pro meziregionální vztahy, členka výboru pro životní prostředí a kulturu	
- Miroslav Bárta, člen kontrolního výboru, člen soc. a zdrav. Výboru
- Jiří Kadeřávek, místopředseda komise pro informatiku (nominovaný), člen výboru pro reg.rozvoj a výboru pro investice

Jednotliví radní, členové komisí a výborů se věnují technologickým i sociálním agendám, stejně jako regionálnímu rozvoji a kultuře. Priority klubu jsou součástí [programu Pirátů v JMK](https://jihomoravsky.pirati.cz/program/){:target="_blank"}.
