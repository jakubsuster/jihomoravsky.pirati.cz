---
#název souboru: 2020-05-19-trestni-oznameni-breclav.md
### Povinné položky ###

category: CLANKY   # nešahat!
title: "Magda Lengálová: Odhalili jsme závažné pochybění, zvažujeme trestní oznámení"
date: 2020-05-19   # formát YYYY-MM-DD
author: Krajský MO
tags: Piráti Břeclav # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: lukas.dubec # ve formátu jmeno.prijmeni - prolinkování s profilem přes uid
image: posts/web_magdasauna.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Na dnešní zastupitelstvu oznámili břeclavští Piráti záměr podat trestní oznámení ve věci možného porušení zákona o [zadávání veřejných zakázek](https://www.zakonyprolidi.cz/cs/2016-134){:target="_blank"}. Magda Lengálová, pirátská zastupitelka a členka kontrolního výboru, totiž odhalila závažné pochybení a díru v metodice plánování a realizace investic města. Během šetření se navíc také ukázalo, že mohlo dojít ke střetu zájmů.

*„Na jednání Zastupitelstva města Břeclavi v prosinci 2017 byl schválen rozpočet města včetně investičních akcí na rok 2018. Součástí předložených investičních akcí byl záměr Městské koupaliště – multifunkční odpočinkové plochy, který byl ve finančním plánu oceněn na 8 milionů Kč, a to i přesto, že už na konci října 2017 bylo dle dodané projektové dokumentace zřejmé, že se náklady pouze na saunové centrum vyšplhají na více jak 17 milionů korun bez daně,“* popisuje investici Magda Lengálová. Zastupitelstvo tehdy tedy schválilo záměr na investici ve výši necelých 50 % odhadovaných nákladů. *„Tehdy jsme v zastupitelstvu nebyli, ale kdyby ano, pro takový návrh bychom rozhodně nehlasovali,“* uvádí Magda Lengálová.

Jak je celá věc netransparentní ukazuje i další vývoj. *„Zatímco zastupitelé schválili v prosinci záměr ve zmiňované výši, hned pár týdnů na to, 10. ledna 2018, na tehdejším jednání Rady města Břeclavi, bylo schváleno vyhlášení podlimitní veřejné zakázky Rozšíření bazénové haly v Břeclavi o saunové centrum, přičemž v důvodové zprávě pro zasedání rady města stálo: Zastupitelstvo města Břeclavi na svém 23. zasedání konaném dne 11. 12. 17 schválilo akci Městské koupaliště – multifunkční odpočinkové plochy do investičních akcí města pro rok 2018. Součástí této investiční akce je nové parkoviště s in-line stezkou, úprava sportovních hřišť a rovněž i rozšíření bazénové haly v Břeclavi o saunové centrum. Zpracovatelem projektové dokumentace je společnost Design4function s.r.o., která zpracovala položkový rozpočet s celkovými náklady 20.732.937 Kč vč. DPH.,“* pokračuje Magda Lengálová a dodává: *„Projektová dokumentace zmiňovaná v důvodové zprávě zpracovaná v říjnu 2017, se však týkala pouze projektu rozšíření bazénové haly o zmiňované saunové centrum a nezahrnovala již nové parkoviště s in-line stezkou a úpravu sportovních hřišť dle původního projektu.“*

Kromě toho, že sdružení Mladí a neklidní, jehož jsou břeclavští Piráti součástí, hodlají na základě právní analýzy podat v této věci trestní oznámení, chtějí řešit metodiku zadávání veřejných zakázek a upravit mechanismy pro investice tak, aby nedocházelo k podobným případům. *„Přijde mi, jemně řečeno, velmi nešťastné, že se tehdy k navýšení rozpočtu na investici nemohli vyjádřit zastupitelé, kteří neseděli v Radě města Břeclavi, ale také občané města. Jde totiž o veřejné peníze, ne kasičku vedení, se kterým si může nakládat, jak se mu zlíbí,“* uzavírá Magda Lengálová s tím, že již připravuje podněty pro zvýšení transparentnosti fungování radnice.
