---
#název souboru: 2020-02-26-pirati-vitaji-pokracovani-projektu-pro-zabydlovani-rodin.md
### Povinné položky ###

category: CLANKY   # nešahat!
title: Zabydlování rodin v bytové nouzi v Brně pokračuje. Piráti projekty budou podporovat i dál
date: 2020-02-26   # formát YYYY-MM-DD
author: Krajský MO
tags: Piráti Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: miroslav.barta # ve formátu jmeno.prijmeni - prolinkování s profilem přes uid
image: posts/skupina_TORM_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Tento týden doputovala do Brna dobrá zpráva. Město Brno získalo dotace v celkové výši téměř 30 milion korun na další projekty určené pro rodiny v bytové nouzi. Magistrát města Brna připravil celkem tři projekty do dvou výzev. Jednalo se o výzvu č. 52 a č. 108 Operačního programu zaměstnanost Ministerstva práce a sociálních věcí ČR. Téma v loňském roce v Brně velmi silně rezonovalo a Piráti, ačkoli sociální věci v gesci nemají, usilovali o to, aby se Brno tomuto problému věnovalo i nadále. 

*„Je to jednoznačně dobrá zpráva. Už teď má Brno připraveno 30 bytů z chystaných 70, a tak již v dubnu začne zabydlování prvních rodin v bytové nouzi,“* okomentoval zprávu náměstek primátorky Pirát Tomáš Koláčný a dodává: *„Ačkoli Piráti nemají sociální věci v gesci, protože je má na starost Robert Kerndl za ODS, od začátku našeho působení v brněnské koalici jsme se snažili, aby se v již rozjetých programech pokračovalo nebo se na ně navázalo a podpora pro rodin v tíživé situace ze strany města Brna neutichla.”* 

Snahu brněnských Pirátů podpořila také pirátská poslankyně Olga Richterová, která v loňském roce přijela podpořit návrhy Pirátů také na zářijové jednání Zastupitelstva města Brna. *„Před několika měsíci jsem přijela brněnské Piráty podpořit, dnes mohu [po návštěvě u veřejného ochránce práv](https://www.pirati.cz/tiskove-zpravy/ombudsman-brno.html){:target="_blank"} společně oslavit, že se podařilo. Byť jsem si přála původně bytů víc, hlavní je udržet na úřadě tento přístup. Podpora zabydlování rodin s dětmi, ale i jednotlivců, v bytové a sociální nouzi má smysl. Z dlouhodobého hlediska se společnosti vrátí zejména podpora dětí, které v kvalitnějším bydlení spíš dodělají školu,“* uvedla 1. místopředsedkyně Pirátů Olga Richterová, která navštívila Brno.

Podporu pro projekty týkající se zabydlování rodin vyjednávala už loni na jaře tehdejší brněnská pirátská zastupitelka Markéta Gregorová. Ta sice po svém zvolení do Europarlamentu post zastupitelky opustila, situaci v Brně ale sleduje dál. *„Téma zabydlování bylo jedno z nejkontroverznějších témat naší koalice. Jsem moc ráda, že se ukazuje, že obavy byly liché a v projektech se pokračuje,“* okomentovala situaci v Brně Markéta Gregorová.
