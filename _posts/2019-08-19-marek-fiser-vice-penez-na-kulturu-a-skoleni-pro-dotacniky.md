---
#název souboru: 2019-08-19-marek-fiser-vice-penez-na-kulturu-a-skoleni-pro-dotacniky.md
### Povinné položky ###

layout: blog       # nešahat!
category: CLANKY   # nešahat!
title: "Marek Fišer: Více peněz na kulturu a školení pro dotačníky"
date: 2019-08-19   # formát YYYY-MM-DD
author: Marek Fišer
tags: brno dotace kultura # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: marek.fiser # ve formátu jmeno.prijmeni - prolinkování s profilem přes uid
image: /assets/img/posts/ponava-kultura.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Od poloviny srpna až do konce letošního září je možné žádat o dotace v oblasti kultury z rozpočtu města Brna. Celkem se v příštím roce rozdělí téměř 40 milionů korun v několika programech, které se zaměřují na různé oblasti kultury. Město Brno rozdělí mezi žadatele o čtvrtinu více peněz, než tomu bylo loni. Finance půjdou různé oblasti kultury. Jde o audiovizi, divadla, performance a cirkusy, hudbu, celoroční činnost hudebních klubů, kulturně vzdělávací a zájmové činnosti, literaturu, podporu uměleckých řemesel a lidových tradic, tanec, výtvarné umění, fotografii, design a architekturu.

*„Příští rok rozdělíme o 10 milionů více než v letošním roce. Na dodržení formální správnosti žádostí dohlédne Odbor kultury. Kvalitu jednotlivých projektů potom posoudí odborní hodnotitelé. Novinkou je, že výsledky dotačního řízení si budou moci žadatelé i veřejnost zkontrolovat v nově zřízené aplikaci,”* prozradil brněnský radní pro kulturu Marek Fišer.

Veškeré informace k podávání žádostí a pravidla pro jejich poskytování naleznete na [webu města Brna](https://www.brno.cz/?id=4464397){:target="_blank"}. *"Případným žadatelům velmi doporučuji přijít na některé ze čtyř školení, které Odbor kultury v následujících týdnech organizuje. První taková příležitost je již zítra od 15 hodin v Podkově na nádvoří Nové radnice,"* doplnil radní Marek Fišer.
