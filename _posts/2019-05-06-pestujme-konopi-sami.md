---
#název souboru: 2019-05-06-pestujme-konopi-sami.md
### Povinné položky ###

layout: blog       # nešahat!
category: CLANKY   # nešahat!
title: Pěstujme si konopí sami. Piráti prosazují novou konopnou politiku státu
date: 2019-05-06   # formát YYYY-MM-DD
author: Jana Leitnerová
tags: konopí legalizace # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: /assets/img/posts/tom_vymazal_opreny.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Piráti se začátkem května již tradičně zúčastnili 22. ročníku akce Million Marihuana March, která reaguje na represivní politiku státu vůči rekreačnímu užití konopí a upozorňuje na nedostatky v legislativě. Piráti na happeningu prezentovali vlastní legislativní návrh, který upravuje pravidla pro pěstování a využití konopí. Představili [dokument](https://www.pirati.cz/assets/pdf/ebook-regulace-konopi.pdf){:target="_blank"}, kde vysvětlují, proč chtějí Piráti regulovat konopí. Zúčastnili se také průvodu přes město a odborné debaty o konopí, kde Piráty zastupoval jihomoravský pirátský poslanec Tomáš Vymazal.

„Chceme, aby nová konopná politika státu stála na principech svobody jednotlivce, informované společnosti a na racionální legislativě založené na moderních vědeckých poznatcích. K naplnění těchto předpokladů je nezbytné minimalizovat černý trh s konopím a s ním související negativní dopady na zdraví jednotlivců i na společnost jako celek. Zároveň je důležité zabránit tomu, aby se současný uplný zákaz proměnil v překotný rozjezd businessu s psychoaktivním konopím. Ten by bez přísných omezení mohl způsobit velké potíže. Přicházíme proto s prvním návrhem, který má k našemu cíli směřovat: s legalizací samopěstování malého množství konopí pro osobní potřebu,” uvedl předkladatel pirátského návrhu Tomáš Vymazal.

Na webu kampaně [http://regulacekonopi.cz](http://regulacekonopi.cz){:target="_blank"} nyní najdete rozložení sil ve Sněmovně, tedy postoj jednotlivých poslanců k regulaci samopěstování a jejich kontaktní údaje. Příznivci konopí jich mohou využít, aby svým voleným zástupcům sdělili, že žádají o projednání a podporu novely zákona o omamných látkách umožňující samopěstování konopí (sněmovní tisk 331).

eBook o tom, proč chtějí Piráti regulovat konopí najdete zde: [http://bit.ly/RegulaceKonopi](http://bit.ly/RegulaceKonopi){:target="_blank"}

Přečtěte si také [rozhovor s Tomášem Vymazalem pro web Legalizace.cz](http://www.magazin-legalizace.cz/cs/articles/detail/3527-tomas-vymazal-prohibice-je-naprosty-nesmysl){:target="_blank"}.
