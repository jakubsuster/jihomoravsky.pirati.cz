---
#název souboru: 2020-02-15-vyberove-rizeni-krajske-volby.md
### Povinné položky ###

category: CLANKY   # nešahat!
title: "Otevřené výběrové řízení: Výběrové řízení pro krajské volby"
date: 2020-02-15   # formát YYYY-MM-DD
author: Jana Leitnerová
tags: Piráti krajské-volby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: posts/kraj_web.jpg # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Krajské sdružení Pirátů JmK vyhlašuje dvě výběrové řízení týkající se spolupráce na krajských volbách, a to na na [manažera/manažerku pirátské volební kampaně](https://forum.pirati.cz/viewtopic.php?f=572&t=51290){:target="_blank"} pro volby do Zastupitelstva Jihomoravského kraje a na [spolutvůrce a poradce pro tvorbu strategického plánu pirátské volební kampaně](https://forum.pirati.cz/viewtopic.php?f=572&t=51289){:target="_blank"} pro volby do Zastupitelstva Jihomoravského kraje.

**Stratég**

**Požadujeme:**
- Zkušenosti s politickou či jinou mediální kampaní
- Odbornost v určování cílení kampaně (cílové skupiny a používaná média)
- Zkušenost se zadáváním průzkumů veřejného mínění
- Odbornost v oblasti testování hlavních a vedlejších messagí kampaně a témat
- Zkušenosti se strategickým řízením střednědobé kampaně
- Znalost politického prostředí v Jihomoravském kraji a pirátské politiky
- V případě fyzických osob spolupráce na IČO

**Finanční ohodnocení:**
- Úvodní analýza – max. 100 000 Kč (odevzdání do jednoho měsíce od podpisu smlouvy)
- Měsíční maintenance fee – dohled nad exekucí, strop 10 000 Kč měsíčně, 4 měsíce, včetně změn a úprav strategie podle vývoje – max. 40 000 Kč
- Success fee za 9. a každý další získaný mandát odměna 20 000 Kč

**Forma spolupráce:**
- Propojení s volebním výborem Pirátů v Jihomoravském kraji
- Očekáváme intenzivní spolupráci Pirátů s vítězem výběrového řízení
- Dokončení úvodního balíku dokumentů požadujeme během jednoho měsíce

**Dodávané výstupy v rámci spolupráce:**

*Úvodní balík:*
- Systematická definice cílových skupin, definice potřeb, specifikace komunikačních kanálů a velikost skupiny
- Měřitelné indikátory (KPI), které umožní průběžně ověřovat, že kampaň funguje
- Volební potenciál Pirátů v rámci cílových skupin
- Jaká témata aktivizují jednotlivé cílové skupiny
- Způsoby komunikace na určené skupiny – message, tonalita
- Strategie kampaně v čase (kampaň jaro/léto/horká fáze)
- Určení cílů a konverzí a jejich měření v součinnosti s Piráty
- Doporučení v rámci online, outdoor, PR a médií, dobrovolnické kampaně, face-to-face kampaně
- Zadání pro kreativní koncept kampaně
- Návrh message kampaně podložený programem a daty
- Časový plán kampaně
- Zadání pro sociologický průzkum

*Dlouhodobě:*
- Plán a dohled exekuce kampaně s týdenní periodicitou a její případné korigování
- Týdenní feedback KPI, revize vývoje strategie a součinnost v přípravě exekuce
- Komunikaci a úpravy strategie řeší Volební výbor, je komunikována s týmy, které se na kampani v něm podílejí.

Hodnotící kritéria 1. Kolo - předvýběr uchazečů pro pohovor:
- Odbornost 25 %
- Reference 25 %
- Návrh postupu 40 %
- Motivace 10 %

Hodnotící kritéria 2. Kolo - osobní pohovor:
- Referenční kampaně 30 %
- Znalost programu, principů a fungování Pirátů 10 %
- Orientace v politické situaci ČR a JmK 10 %
- Návrh postupu pro tvorbu strategie 30 %
- Celkový dojem -20 %

V případě, že bude představeno několik kvalitativně srovnatelných nabídek, rozhodne ve druhém kole výběrového řízení nabídková cena.

Není-li stanoveno jinak, celé nabídky, životopisy a jiné materiály dodané uchazečem nebudeme zveřejňovat bez souhlasu uchazeče. Vyhrazujeme si právo zveřejnit základní parametry nabídek a dále poskytnout celý obsah nabídky jednotlivým členům a osobám, které o to požádají z důvodu veřejné kontroly. Vyhrazujeme si právo zveřejnit úplnou nabídku vybraného uchazeče.

Hodnotící komise:
Zástupci Volebního výboru Pirátů v Jihomoravském kraji. Hodnotící komisi sestavuje předseda Volebního výboru.

Přihlašujte se do 29. února 2020 vč. na email *jana.leitnerova@pirati.cz*, přihláška musí obsahovat:
- Nabídkovou cenu
- CV/portfolio dokládající požadovanou odbornost
- Vámi realizované kampaně, stručný seznam včetně vaší role v nich
- Návrh postupu pro tvorbu strategie (max 3 normostrany)
- Důvod vašeho zájmu o spolupráci s Piráty




**Manažer/manažerka**

**Požadujeme:**
- Zkušenost s koordinací alespoň jednoho rozsáhlejšího úspěšného projektu (např. politická kampaň, hudební festival, obchodní projekt atp.), zkušenosti na pozici projektového manažera výhodou
- Ochotu pracovat na kampani alespoň 20 hodin týdně od poloviny května do konce července a alespoň 40 hodin týdně od srpna do 2. dne voleb (horká fáze kampaně), po volbách nutné dotažení všech administrativních a účetních záležitostí
- Spolehlivost, čestnost, velké nasazení, týmový duch, zájem o Piráty a loajalita
- Velmi dobré komunikační schopnosti a zkušenosti s prací s lidmi, dobré zvládání stresu
- Věcnost, schopnost prioritizace a odpovědnost za výsledky
- Řidičský průkaz sk. B (vlastní automobil výhodou)
- Ochota naučit se pracovat s digitálními systémy strany
- Pozice volebního manažera není slučitelná s kandidaturou do krajského zastupitelstva

**Nabízíme:**
- Smysluplná práce a podíl na volebním tažení Pirátů do krajského zastupitelstva
- Spolupráci na IČO
– Odměna 15 000 Kč/měsíc (fix) + max. 5000 Kč (úkolová odměna) v období od 15. května do 31. července 2020, odměna 30 000 Kč/měsíc (fix) + max. 10 000 Kč (úkolová odměna) v období od 1. srpna do října 2020 (dle data vyhlášení voleb, odměna za říjen bude určena poměrnou částí)
– Motivační bonus za dosažené výsledky – při zisku 9 a více mandátů za každý takový odměna 8000 Kč
– Cennou referenci v životopise – zkušenost s volební kampaní

**Náplň práce:**
- Svolávání a účast na schůzích Volebního výboru
- Koordinace kampaně – plánování výjezdů, přítomnost kandidátů, hlídání termínů, zábory a další administrativní činnost – ve spolupráci s krajskými koordinátorkami JmK
- Koordinace s kampaněmi probíhajícími napříč republikou
- Samostatná exekutiva kampaně (podle vámi připraveného plánu volební kampaně) a rychlé uzpůsobování plánu aktuální situaci
- Účast na krajských schůzích Pirátů

Podmínkou zařazení do výběrového řízení je zaslání strukturovaného životopisu a motivačního dopisu obsahujícího vizi působení na dané pozici do 31. 3. 2020 na e-mailovou adresu jana.leitnerova@pirati.cz. Životopis a motivační dopis vítěze výběrového řízení mohou být zveřejněny i bez předchozího souhlasu.

Termín nástupu: 15. května 2020

První kolo probíhá vyhodnocením životopisu, motivace a dosavadní zkušenosti. Druhé kolo je realizované formou pohovoru. Hodnocení provádí hodnotící komise složená ze zástupců volebního výboru. Hodnotící komisi sestavuje předseda Volebního výboru.

**Hodnotící kritéria:**
- Kompetence/zkušenosti vůči požadavkům pozice 55 %
- Soulad s pirátskými hodnotami při práci 20 %
- Motivace 15 %
- Celkový dojem 10 %
