---
#název souboru: YYYY-MM-DD-nazev-clanku-bez-mezer-a-diakritiky.md
### Povinné položky ###

layout: post       # nešahat!
category: CLANKY   # nešahat!
title: Jednička a dvojka na kandidátce do Evropských voleb jsou z Jihomoravského kraje
date: 2019-02-11   # formát YYYY-MM-DD
author: Jana Leitnerová
tags: eurovolby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: posts/marketka_epp.jpg # obrázek ideálně 420x677px minifikovaný přes https://tinypng.com/

---

Piráti si 19. ledna na Celostátním fóru zvolili kandidáty na první až čtvrté místo pro volby do Evropského parlamentu. Lídrem se stal Marcel Kolaja, softwarový odborník, který se podílel na založení spolku Otevřená města, na druhé místo si Piráti zvolili Markétu Gregorovou, předsedkyni Evropské pirátské strany a vedoucí Zahraničního odboru Pirátů. Oba jsou členy jihomoravského krajského sdružení.

„Rád bych poděkoval za podporu a důvěru, kterou jsem dnes dostal, a za šanci zaměřit se na evropskou politiku, které se věnuji již od roku 2003. Jako europoslanec se chci zaměřit na digitální agendu, technologický rozvoj, informační technologie a další oblasti s tím spojené, včetně například občanských práv a ochrany spotřebitelů v dnešní digitální době. Věřím totiž, že informační technologie prostupují celým naším životem,“ uvedl nově zvolený lídr kandidátky Marcel Kolaja.

„Ráda bych především všem poděkovala za podporu, které si moc vážím. V Evropském parlamentu se chci zaměřit na témata jako Erasmus a práce mladých v zahraničí nebo také na často opomíjenou komunikaci práce v europarlamentu směrem k široké veřejnosti,“ uvedla na tiskové konferenci po volbě čela kandidátky.

Marcel Kolaja je člen Pirátů od roku 2010. V minulosti působil například jako spolupředseda mezinárodní organizace Pirate Parties International nebo místopředseda Pirátské strany. Vystudoval informatiku na Fakultě informatiky Masarykovy univerzity v Brně, je odborníkem na informační technologie, specializuje se na svobodný software. Mimo jiné se zabývá autorským právem na jednotném digitálním trhu a spolupracoval na přípravě evropského volebního programu pirátských stran.

Markéta Gregorová (1993) je brněnská Pirátka, vedoucí pirátského Zahraničního odboru a předsedkyně Evropské pirátské strany. Vystudovala Mezinárodní vztahy a Evropská studia na Masarykově univerzitě a má pracovní zkušenosti s PR a marketingem. Je přesvědčena, že Evropský parlament i Evropská unie potřebují změnu – jen ne destruk­tivní, ale konstruktivní. Jejím cílem je podílet se z pozice europoslankyně na udržení a rozvoji mírového projektu, kterým podle ní Evropská unie je. Konkrétně se proto chce zabývat tématem obrany, exportu zbraní a autonomními zbraněmi, ale také často opomíjenou komunikací pirátské práce v europarlamentu směrem k široké veřejnosti.

Volby se budou konat letos 24. a 25. května. Chcete-li se zapojit do kampaně spolu s námi, ozvěte se [krajské koordinátorce](https://jihomoravsky.pirati.cz/lide/magdalena-skapova/).
