---
layout: post
category: CLANKY
title: 'Proč​ ​stát​ ​nevyužívá​ ​moderní​ ​technologie?'
date: 2017-09-15T01:06:00.032Z
author: Ivo Vašíček
authorId: ivo.vasicek
image: posts/Ivo_clanek.jpg
description: >
  Proč Ministerstvo nevyužívá pro své výzkumy data a technologie 21. století? Piráti to chtějí změnit.  
tags: 'doprava transparence digitalizace výzkum'
---

Když jsem zjistil, ​že tento týden začíná první celostátní průzkum dopravního chování - „Česko v
pohybu“, očekával jsem, ​že bude proveden dnes dostupnými technologickými prostředky. Mýlil jsem
se. Průzkum budou provádět dotazníkovou metodou pomocí sčítacích komisařů. Do průzkumu byl
zařazen vzorek [čtyřiceti tisíc náhodně vybraných českých domácností](https://ekonomika.idnes.cz/doprava-pruzkum-chovani-ministr-tok-dvu-/eko-doprava.aspx?c=A1709
12_160039_eko-doprava_ane){:target="_blank"}. Průzkum bude stát 13,7 milionu Kč.

Mít informace o pohybu obyvatel je z pohledu plánování a rozvoje dopravní infrastruktury velice
přínosné. Dnes lze tyto informace poměrně snadno zjistit na základě dat od mobilních operátorů.
Mobilní operátoři mají naprosto přesné informace o tom, odkud kam a jakou rychlostí se „mobily“
pohybují. Například O2 data anonymizuje a v základní „surové“ podobě je poskytuje prostřednictvím
rozhraní Liberty API. K datům se mohou vývojáři dostat po registraci a podpisu smlouvy o používání
platformy.

Na hackathonu BrnoHack bylo mimo jiné vývojáři navrženo a předvedeno řešení Liberty​ ​–​ ​Open
Demography,​ ​které sleduje, jak se lidé po městě pohybují, jak využívají veřejný prostor včetně
oddychových zón, odkud kam nejvíce lidí dojíždí. Takové informace mohou velmi dobře posloužit
jako podklad pro městské plánování a zapojení obyvatel města.

Mobilní data dnes komerčně využívá spousta subjektů, protože z nich lze zjistit celou řadu
užitečných informací. Z dat lze vyčíst jak rychle a kolik „mobilů“ se pohybuje po dálnicích a silnicích,
jak dlouho kde stojí a podobně. Vzhledem k tomu, ​že jsou téměř všechny prostředky veřejné
přepravy vybaveny zařízeními sdělujícími polohu (GPS), lze velice snadno zjistit, kolik v kterém
autobusu, či tramvaji jede lidí, kde jich kolik nastupuje a vystupuje. Lze také zjistit kolik lidí a jak
dlouho čeká na zastávkách a podobně.

Všechny tyto informace jsou velice důležité pro optimalizaci jízdních řádů a koordinaci veřejné
přepravy. Město Brno a DPMB proto tyto nové technologické možnosti využívají. Nyní však vidím, ​že
ministerstvo dopravy a jejich resortní výzkumná organizace – Centra dopravního výzkumu (CDV) si
ještě nevšimli, ​že už ​žijeme v 21. století. Dotazníkový průzkum je v porovnání s mobilními daty velice
nepřesný a pro získání dat je zapotřebí spousta lidské práce. Průzkum bude trvat 9 měsíců, při
využití mobilních dat, by bylo možné získat potřebné výsledky za pár hodin a v mnohem větší kvalitě.
Nekvalifikovaný a neodpovědný přístup se ve veřejné správě objevuje poměrně často. Asi
nejdrastičtější byla akce Opencard. Vývoj a spuštění si vyžádalo náklady přesahující 1,2 miliardy Kč,
přitom srovnatelnou a mnohem kvalitnější aplikaci dokázal DPMB vytvořit a spustit při nákladech
1000x menších.

Proto chceme my Piráti využití technologií zlepšit a především zefektivnit. Přečtěte si více o tom, [co
chceme prosazovat v dopravě](https://www.pirati.cz/program/psp2017/doprava/){:target="_blank"} a [jak nahlížíme na
moderní technologie](https://www.pirati.cz/program/psp2017/informatika/){:target="_blank"}.
