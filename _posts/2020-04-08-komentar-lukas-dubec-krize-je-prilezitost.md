---
#název souboru: 2020-04-08-komentar-lukas-dubec-krize-je-prilezitost.md
### Povinné položky ###

category: CLANKY   # nešahat!
title: "Lukáš Dubec: Současný stav je příležitost. Nesmíme ale rezignovat na ochranu soukromí"
date: 2020-04-08   # formát YYYY-MM-DD
author: Lukáš Dubec
tags: Piráti kraj # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/stitydub_web.png # obrázek ideálně 420x677px minifikovaný přes https://tinypng.com/
description: I Piráti se po celém kraji zapojují do pomoci lidem kolem sebe. Šijeme roušky, sami tiskneme štíty a přispěli jsme jako kraj i na materiál pro tisk ochranných štítů. Krizi však bereme také jako příležitost.

---

V této složité době záleží na každém z nás. Svým chováním ovlivňujeme nejen to, jak tuto krizi zvládneme, ale také následující vývoj. A je jen na nás, zda využijeme příležitost těžit z aktuálního stavu to pozitivní, co v budoucnu bude fungovat jako naprosto běžná a zavedená praxe.

**Prioritou musí být zajištění chodu a udržitelnosti infrastruktury a služeb**

Opatření, která u nás jsou nebo byla zavedena, začínají pomalu vykazovat určité úspěchy ve směru toho dostat situaci pod kontrolu. Vnímám to jako velmi podstatné a pozitivní, protože nám to poskytne momentálně to nejcennější – čas. Čas na přípravu, který nesmíme promrhat. Prioritou musí být zajištění chodu a udržitelnosti důležité kritické infrastruktury a potřebných služeb. Naše zdravotnictví se musí připravit na situaci, že dojde k předpokládanému nárůstu nakažených, kteří budou potřebovat hospitalizaci. To znamená zkapacitnit vyhrazená lůžka pro dané potřeby, zajistit dostatek personálu a dostatečné zásobení léky a osobními ochrannými pomůckami. Snažit se tedy předejít situaci, která je k vidění u nejvíce zasažených zemí v EU. Přehlcení zdravotnictví až do stavu, kdy není možný standardní chod zdravotnických zařízení.

**Nedostatečná akceschopnost státu je nahrazena lidskostí. Ale bude to stačit?**

Roušky, štíty, masky… Jako národ jsme ukázali, že umíme pomoct a semknout se. Že se dokážeme uskromnit a omezit se i v osobních svobodách, při ochraně zdraví těch nejohroženějších z nás. Vznikly nejrůznější iniciativy, ať už vyvolané jednotlivci nebo spolky či uskupeními, které poskytují nejen materiální podporu, ale i další formy jiné pomoci, která je momentálně potřeba. A to je skvělé. Předpokládám ale, že s délkou omezení a s tím, jak se budou kumulovat dopady karantény na nás všechny, bude solidarita postupně klesat. Proto je nezbytné co nejdřív přijít s účinnými mechanismy, jak tuto virovou pandemii překonat.

**Dopad na ekonomiku**

Dopad krize na ekonomiku přímo zmiňovat nechci, jde o velmi složitý a komplexní problém. Rozhodně to vnímám jako velmi důležitou věc a Piráti ve Sněmovně se svou činností a návrhy snaží, aby ty dopady byly co nejméně bolestivé a aby nebyly zneužity ve prospěch pár velkých firem. 

**Opatření ze strany státu**

Vzhledem k návaznosti na řešení zaváděná ze strany státu, zmíním jen to dle mne nejzásadnější. To, o co by mělo jít nám všem, je co nejrychlejší návrat do běžného chodu ekonomického života. Jedině tak dokážeme zajistit nějakou udržitelnou úroveň našeho systému a života a neuvrhneme na sebe něco, co se na nás dlouhodobě ekonomicky podepíše. Jistě bude velice těžké se popasovat i jen s dopady současné karantény, ale čím rychleji se vrátíme do nějakého pomyslného normálu, tím to bude snazší.

**Co teď dál?**

V první řadě by nám mělo jít hlavně o dosahování vysoké efektivity v boji s virem. Ať už monitorováním, lokalizací a nebo vyhodnocováním výskytu viru a jeho šíření. To je cesta, jak získat situaci pod kontrolu.

**Chytrá karanténa nesmí být na úkor ztráty soukromí a ohrožení bezpečnosti**

Od konce března byl v Jihomoravském kraji spuštěn testovací režim opatření, které nese název "chytrá karanténa". Jedná se o to, že se za pomocí mobilních dat a bankovních plateb dá dohromady vzpomínková mapa u lidí, kteří mají COVID-19. Tzn. že se pomocí takto získaných dat zjistí, kde se dotyčný nakažený pohyboval a v návaznosti na tuto pohybovou mapu pak půjde snadněji určit, s kým dalším přišel do styku. Tyto další osoby by měly být dále dohledány, měly by být testovány a mělo by u nich dojít ke stejnému postupu v trasování. Předpokládaným budoucím stavem by mělo být tedy to, že se bude testovat efektivně a smysluplně, což je v situaci nedostatku testovacích sad podstatné. 

A ať tedy chceme nebo nechceme, stojíme na rozcestí, kdy ona potřebná efektivita hraničí právě se ztrátou některých našich svobod. Nutno podotknout, že to, co se spustilo v Jihomoravském kraji, je založené na bázi dobrovolnosti, tzn. že osoba, která by měla být takto trasována několik dní zpětně k tomu musí dát svůj souhlas. 

Jak se k tomuto postavit? Myslím si, že rozhodně čelem. Když se podíváme na jiné státy, které toto trasování provádějí, ukazuje se, že je to efektivní způsob boje s nákazou. Mnohdy je to prováděno ne zrovna na bázi dobrovolnosti sledovaných osob. Důležitá je však v tomto vlastní zkušenost, kterou zatím nemáme a zvolená varianta jak ji získat, je dle mě určitou cestou pro náš vývoj. 

Pokud vyhodnotíme v nejbližších dnech, že nasazení modelu „chytré karantény“ je efektivní, mělo by dojít k jeho nasazení pro celou ČR. Otázkou zůstává, zda je už teď vůbec možné cokoli hodnotit, protože se [objevují informace](https://www.idnes.cz/brno/zpravy/chytra-karantena-testovani-problemy-jihomoravsky-kraj.A200408_101522_brno-zpravy_mos1?){:target="_blank"}, že zatím „chytrá karanténa“ nebyla rozjeta v plném rozsahu a pojí se s tím určité problémy.

V jaké formě tedy bude zavedena v dalších krajích nelze s jistotou určit, protože se celá situace vyvíjí za pochodu, stejně jako postupy řešení současné situace. Dost důležité bude to, jak budeme navzájem spolupracovat a jak k tomu přistoupíme. 

Pokud by mělo dojít k plošnému nasazení „chytré karantény“ tak, že k trasování nebude potřeba souhlas dotyčné osoby, je třeba se hlasitě ozvat a mít se na pozoru. A trvat na tom, aby nám odpovědní činitelé (vláda, krizový štáb...) jasně řekli, jak by taková karanténa měla vypadat, kdy by měla skončit, jak bude nakládáno se získanými daty. I to slíbil ohlídat poslanec Tomáš Vymazal, který předsedá komisi pro kontrolu odposlechů. Právě pod tuto komisi by měla připadnout kontrola průběhu “chytré karantény”.

V tuto chvíli je však třeba hlavně myslet pozitivně. Vzít si do budoucna ze současné situace ponaučení a různá řešení pak vhodně aplikovat. To je i náš cíl pro následující týdny, měsíce a roky z úrovně obcí, měst, kraje a Parlamentu. Držte se a opatrujte se!
