---
#název souboru: YYYY-MM-DD-nazev-clanku-bez-mezer-a-diakritiky
### Povinné položky ###

layout: post       # nešahat!
category: CLANKY   # nešahat!
title: Brno na špici!
date: 2018-08-01   # formát YYYY-MM-DD
author: Markéta Gregorová
tags: brno komunální-volby volby2018 # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/top4volby2018.jpg 
description: Piráti vyplouvají do podzimních komunálních voleb. Svoji vizi pro Brno na špici představili dnes na tiskové konferenci k zahájení komunální kampaně, kde o hlavních programových prioritách hovořili čelní kandidáti do zastupitelstva města Brna.

---

**Tisková zpráva České pirátské strany Brno ze dne 1. 8. 2018**

*Brno, 1. srpna 2018* – Piráti vyplouvají do podzimních komunálních voleb. Svoji vizi pro *Brno na špici* představili dnes na tiskové konferenci k zahájení komunální kampaně, kde o hlavních programových prioritách hovořili čelní kandidáti do zastupitelstva města Brna. Současně Piráti uvedli i expertní tým poradců, s nímž budou v příštím volebním období konzultovat odborné otázky.

Lídr a úřadující brněnský radní, [Tomáš Koláčný](https://jihomoravsky.pirati.cz/lide/tomas-kolacny/), nastínil další pokračování úspěšného projektu „Dáme na vás!“, který za svého současného působení na radnici rozjel. Má jím být projekt „Občanská radnice“, který občanům umožní spolupodílet se na rozvoji města a vyjadřovat se k důležitým politickým rozhodnutím. *„Radnice, která s občany nekomunikuje, nemůže dobře fungovat. Chci dát občanům možnost vyjadřovat se ke všemu, co je pro ně důležité, a to ne jen jednou za čtyři roky ve volbách,“* říká Koláčný.

Druhou prioritou, kterou Koláčný představil, je zavedení povinnosti výběru dodavatelů veřejných zakázek malého rozsahu formou otevřeného výběrového řízení. *„V současnosti jsou zakázky na dodávky a služby do 2 milionů a na stavební práce do 6 milionů poptávány neveřejným oslovením stále stejných firem a nikdo bez konexí nemá šanci se mezi oslovené dostat. To chceme změnit a zavést povinnost otevřených výběrových řízení pro všechny zakázky nad 200 tisíc korun,“* dodává Koláčný.

Dvojka kandidátky a vedoucí zahraničního odboru Pirátů [Markéta Gregorová](https://jihomoravsky.pirati.cz/lide/marketa-gregorova/) chce zajistit, aby v Brně lidé nejen chtěli, ale také mohli žít. Představila proto plány pro rozšíření bytové výstavby tak, aby v následujících čtyřech letech vzniklo alespoň 1 000 nových bytů, a to cenově dostupných i pro nižší příjmové skupiny. S výstavbou chtějí Piráti začít například v oblasti tzv. Západní brány, podél ulice Opuštěná, kde by bytová výstavba mohla v souladu s územním plánem pokrýt až 50 % území a po prosazení změny územního plánu, spočívající ve změně způsobu využití těchto pozemků ze smíšeného-jádrového na bytové-obecné, až 100 % celkové plochy.

Trojka Pirátů a předseda jihomoravského krajského sdružení, [Robert Čuma](https://jihomoravsky.pirati.cz/lide/robert-cuma/), hovořil primárně o rezidentním parkování. Se současnými plány pro historické centrum, kde neproběhnou větší změny oproti stávajícímu stavu, Piráti souhlasí, jsou nicméně proti plánovanému modelu tzv. kytiček, který dělá z obyvatel Brna návštěvníky ve vlastním městě. Zároveň chtějí zvýšit dostupnost parkovacích míst pro rezidenty, a to
výstavbou dalších parkovacích domů a přístupem založeným na reálných datech – to znamená vytipování problematických oblastí a vyzkoušení různých modelů.

Čelní kandidáty uzavřel automatizační specialista [Ondřej Kotas](https://jihomoravsky.pirati.cz/lide/ondrej-kotas/), jehož hlavní téma je v současnosti v Brně jedno z nejpalčivějších – doprava. *„Představujeme projekt brněnské nadzemní dráhy, který by do doby zprovoznění SJKD dočasně vyřešil napojení nového nádraží na současný přestupní uzel v centru s využitím viaduktů a železniční infrastruktury na stávajícím osobním průtahu,“* říká Kotas.

Piráti dále představili členy svého expertního týmu poradců, mezi něž patří:
- profesor Jiří Zlatuška, expert pro oblast informačních technologií a podpory vysokého školství ve městě,
- Markéta Olbertová, expertka pro oblast základního školství,
- Jan Špilar, expert pro oblast malých živnostníků,
- Jiří Hlavenka, expert pro oblast velkých podnikatelů,
- Lucas Willem Smink (NL), expert pro oblast urbanismu a environmentálního managementu,
- Michal Šimoník (zakladatel Autonapůl), expert pro oblast vnitroměstské mobility a carsharingu.

Piráti v Brně kandidují také do zastupitelstev městských částí Brno-střed, Královo Pole (v koalici s hnutím Starostové a osobnosti pro Moravu pod názvem Piráti pro Královo Pole) a Žabovřesky. V Jihomoravském kraji pak budou samostatně kandidovat ve Znojmě, Blansku a Boskovicích, v Břeclavi s podporou hnutí Mladí a neklidní a Starostů a nezávislých, v Hodoníně v koalici se stranou Svobodní a ve Strážnici podpoří nezávislou kandidátku.

**Kontakty:**

Tomáš Koláčný - lídr kandidátky, [tomas.kolacny@pirati.cz](mailto:tomas.kolacny@pirati.cz), 736 661 244  
Miroslav Bárta - mediální odbor, [miroslav.barta@pirati.cz](mailto:miroslav.barta@pirati.cz), 730 896 278
