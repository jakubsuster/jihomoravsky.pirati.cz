---
#název souboru: 2020-04-21-brnensky-zastupitelsky-klub-Pirati-vyjadreni-ODS-byty.md
### Povinné položky ###

category: CLANKY   # nešahat!
title: Vyjádření brněnského zastupitelského klubu Pirátů k informacím z článku na ihned.cz
date: 2020-04-21   # formát YYYY-MM-DD
author: Krajský MO
tags: Magistrát Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: posts/MMB_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

S primátorkou Markétou Vaňkovou i náměstkem Robertem Kerndlem jsme v úterý o [článku vydaném na portálu ihned.cz hovořili](https://archiv.ihned.cz/c1-66752860-ods-v-brnenske-stoce-vlivni-stranici-vcetne-exministra-blazka-a-primatorky-vankova-kupcili-s-mestskym-majetkem-tvrdi-expolitik){:target="_blank"}, oba dva tvrzení o jakémkoli svém podílu na manipulacích s městským majetkem v době před deseti lety striktně odmítli a od pana Hubálka, který o nich tvrdí, že byli součástí organizované skupiny, se znovu důrazně distancovali. Jméno pana Hubálka nebylo zmíněno poprvé, už před podpisem koaliční smlouvy na podzim roku 2018 se od něj ODS během našich jednání distancovala. Poté, když v loňském roce podal pan Hubálek výpověď, kterou zmiňuje článek na portálu ihned.cz, označili jeho výpověď za křivé obvinění a bylo podáno i trestní oznámení. Na věrohodnosti zdůvodnění Markéty Vaňkové a Roberta Kerndla přidává i fakt, že přestože výpověď pana Hubálka byla učiněna před více než rokem, policie doposud Vaňkovou ani Kerndla nepozvala ani k podání vysvětlení či výslechu, ani nepadlo žádné obvinění. Jak jsme navíc zjistili, tak výpověď pana Hubálka zaznamenal policista Vladimír Machala, který je dnes trestně stíhaný za zneužití pravomoci úřední osoby.

Nebudeme si hrát na žalobce ani soudce, tato role nám nepřísluší, nicméně situaci považujeme za vážnou. I proto jsme svolali na dnešní odpoledne společnou schůzi pirátského vedení místního sdružení Brno a Předsednictva krajského sdružení Jihomoravského kraje, kde budeme o věci dále jednat. Odmítáme však obvinění, že Piráti chtějí krýt jakoukoli korupci či manipulaci s městským majetkem nebo že se k čemukoli odmítáme vyjadřovat, což na sociálních sítích šíří někteří političtí konkurenti. Jasné je, že pokud by došlo k obžalobě primátorky nebo jejího náměstka a ti by nevyvodili politickou odpovědnost, Piráti koalici opustí – koalice s obžalovanými osobami je pro nás nepřijatelná. 

V současné situaci, kdy město Brno zažívá bezprecedentní situaci spojenou s pandemií COVID-19, se Piráti spolu s celou koalicí snaží přicházet s opatřeními, která by dopady pandemie zmírnila. O návrzích, které Rada schválila, jsme informovali už minulý týden. 

Udivuje nás však, že se informace ze spisu dostaly na veřejnost v den, kdy jedná Zastupitelstvo a v době, kdy řešíme krizovou situaci, přestože zmiňovanou výpověď sdělil pan Hubálek před více než rokem. Spis, ze kterého je v článku čerpáno navíc údajně už víc jak rok koluje Brnem a je nabízen také zástupcům politických stran, které jsou v Brně nyní v opozici. Piráti se těchto špinavých her však odmítají účastnit a nechají na orgánech činných v trestním řízení, aby kauzu řešily.

Považujeme za důležité také zdůraznit, že proti privatizacím vystupují Piráti dlouhodobě a nic se na tomto našem postoji nezmění. Chceme změnit metodiku související s privatizací městského majetku, kterou předložíme Radě města Brna a poté ji budeme chtít schválit zastupitelstvem.

Co se týče situace v letech 2006–2014, tu už změnit nemůžeme. I s ohledem na kauzu z Brna-střed spojenou s bývalým radním Švachulou (během koalice ŽB, ANO, Zelení, KDU-ČSL v letech 2014-2018) pracují Piráti na nových pravidlech týkajících se jak veřejných zakázek, tak samotné privatizace. Ačkoli se to na první pohled nemusí zdát, tyto 2 věci spolu úzce souvisí. O dalším postupu budeme informovat.
