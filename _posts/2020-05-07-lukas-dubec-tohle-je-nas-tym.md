---
#název souboru: 2020-05-07-lukas-dubec-tohle-je-nas-tym.md
### Povinné položky ###

category: CLANKY   # nešahat!
title: "Lukáš Dubec: Jsme různí, a proto dohromady tvoříme skvělý tým“
date: 2020-05-07   # formát YYYY-MM-DD
author: Lukáš Dubec
tags: Piráti Jihomoravský-kraj # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: lukas.dubec # ve formátu jmeno.prijmeni - prolinkování s profilem přes uid
image: posts/dubweb.jpg # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Zdravím Vás, věnujte mi prosím pár minut svého času.

Představím Vám pirátský tým, který jde spolu se mnou do podzimních krajských voleb s cílem je vyhrát a podílet se na vedení Jihomoravského kraje. Našeho krásného kraje, plného skvělých a podnikavých lidí, slunce, folkloru a nejen vína... Ano, jižní Morava má také své problémy, to si moc dobře uvědomujeme. Ale o tom jindy, náš návrh jejich řešení brzy představíme, ale ještě Vás necháme chvíli v napětí.

Následující řádky budou o lidech, kteří, spolu se mnou, jdou s tváří a kůží na trh. Záda mi kryjí Jirka Hlavenka, člověk, který má nejen skvělé vize, ale taky je umí realizovat, Jana Leitnerová, energická žena s prořízlou pusou a hromadou nápadů, jak pomáhat lidem, pirátský matador Ivo Vašíček, manažer a bojovník za svobodu a Petr Springinsfeld, velký pracant, pro kterého se skvěle hodí přirovnání hlídací pes.

V závěsu máme zajímavou šestici osobností. Petr Vlasák, oblíbený učitel na břeclavském gymnáziu a radní pro kulturu a cestovní ruch v Břeclavi, Silvie Mrkvanová, jejíž aktivní zájem o veřejné dění a touha věci měnit jí vynesl post zastupitelky a předsedkyně Kontrolního výboru v brněnských Žabovřeskách, a znojemská Pirátka, skautka a spolehlivá parťačka do nepohody Eva Havlová. Dalším v řadě je Míra Bárta, královopolský zastupitel, který bojuje proti korupci, hned za ním je Jirka Kadeřávek, zakladatel Pirátů, podporovatel většího zapojování mladých do politiky a čelo jako jedenáctka uzavírá Marek Lukáš, muzikant a nekompromisní obránce přírody a krajiny.

Zvoleno máme dalších 11 lidí – dvanáctka je náš dubňanský zastupitel Michal Švagerka, následují brněnský zastupitel Jaroslav Kameň, místopředseda krajského sdružení Adam Vyplel, brněnský zastupitel Lukáš Mamula, místopředseda MS Znojemsko Šimon Fouček, členka MS Brno Alena Pavlasová, členka finančního výboru v Hodoníně Barbora Turek Lahová, zastupitel Brno-střed Patrik Doležal, královopolský zastupitel Michal Škerle, vinař Petr Ilgner a vývojář Tomáš Pastirčák.

A abych nezapomněl, já jsem Lukáš Dubec, alias Dub. Je mi 35 let, jsem larper, dobrovolný hasič, táta, sportovec, projektant, Pirát, co se pere za svobodu a člověk s vizí pro lepší kraj. Pirátský kandidát na hejtmana a lídr skvělého týmu. Těším se na Vás, až se seznámíme i osobně.
