---
#název souboru: YYYY-MM-DD-nazev-clanku-bez-mezer-a-diakritiky.md
### Povinné položky ###

layout: post       # nešahat!
category: CLANKY   # nešahat!
title: Julie Reda debatovala v Brně na téma Jak přicházíme o svobodu?
date: 2019-02-25   # formát YYYY-MM-DD
author: Jana Leitnerová
tags: eurovolby internet # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: posts/gregor_reda_kolaja.jpg # obrázek ideálně 420x677px minifikovaný přes https://tinypng.com/

---

Markéta Gregorová, vedoucí zahraničního odboru Pirátů, uspořádala v Brně poslední únorovou sobotu panelovou diskusi za účasti německé pirátské europoslankyně Julie Redy. Ta spolu s pirátským lídrem do Evropského parlamentu Marcelem Kolajou a několika desítkami účastníků debatovala o svobodě na internetu a jak je ukrajována, mimo jiné i tzv. copyrightovou směrnicí, proti které Piráti aktuálně bojují.

Na otázku, jak více zaujmout veřejnost a popularizovat momentálně trochu přehlížené téma směrnice, Julia Reda reagovala: „V posledních dnech probíhaly v Kolíně demonstrace tisíců lidí a příští týden se přesouvají do Berlína. 23. března budou demonstrace celoevropské. Lidem internet a jejich svoboda dle mé zkušenosti nejsou ukradené. Jen je důležité podat jim téma uchopitelně a tak, aby věděli, jaký konkrétní dopad bude mít směrnice na jejich život.“ 

V panelové diskuzi s Redou pirátský lídr do eurovoleb Marcel Kolaja také vysvětloval možné motivace směrnice. „Článek 11 zavádí tzv. daň z odkazu, věc, která již byla vyzkoušena v Německu i Španělsku – a selhala. Je tedy nasnadě otázka, proč to zkoušet i na úrovni EU? Jedním z vysvětlení je, že to je snaha o vyřešení problému s velkými hráči, jako je například Google, a jejich neplacení daní v zemi zisku. Daň z odkazu je však nefunkční řešení a navíc by se takové problémy měly řešit takzvaně u zdroje, tedy zaměřením se na daňové ráje a danou legislativu, ne pokusy na svobodě slova.“ 

Diskusi s Julií Redou a Marcelem Kolajou předcházela také debata s Vojtěchem Boháčem, zakladatelem a šéfredaktorem Voxpotu, audiovizuálních reportáží převážně ze zahraničí; a odborníky ze Sinopsis, projektu FF UK soustředícího se na Čínu, Kateřinou Procházkovou a Filipem Jiroušem. Diváci se tedy v první diskuzi dozvěděli něco o stavu žurnalistiky i financování reportáží a diskutovali na téma žlutých vest či Maďarska, kde v posledních měsících Voxpot natáčel. Část druhého panelu byla věnovaná celkovému stavu společnosti v Číně a část tzv. social score, monitorovacímu systému, hodnotící chování občanů. Návštěvníci se zajímali i o projekt Nové Hedvábné stezky (Belt and Road) a jeho dopady.

„S Julií spolupracujeme na kampani [Zachraň internet](https://zachraninternet.cz/){:target="_blank"} už mnoho měsíců a jsem ráda, že tento víkend mohla strávit s námi a vysvětlováním tématu v České republice. V březnu se samozřejmě připojíme k protestům a budeme věřit, že se nám povede odsunout téma směrnice až na dobu po eurovolbách. Také jsem nadšená z účasti lidí i ostatních přednášejících a moc děkuji, že si našli čas a přišli diskutovat – jelikož svoboda není samozřejmost, ale něco, co si musíme aktivně bránit,“ dodává k sobotní akci hlavní organizátorka Gregorová.

