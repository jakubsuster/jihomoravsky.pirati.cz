---
#název souboru: 2020-08-31-centrum-brna-zpet-chodcum.md
### Povinné položky ###

category: CLANKY   # nešahat!
title: Méně aut v centru Brna. Nová pravidla pro vjezd aut jsou tu. Co se změní? 
date: 2020-08-30   # formát YYYY-MM-DD
author: Krajský MO
tags: Piráti Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/brno.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Od 1. září se zpřísní podmínky pro vjezd vozidel do historického centra. Město tak chce dosáhnout větší bezpečnosti pro chodce a menšího počtu aut v centru. Centrum budě nově rozděleno do podoblastí, přičemž každý řidič se bude moci pohybovat výhradně jen v oblasti, do které má povoleno vjet. 

Centrum bude nově rozděleno na 7 podoblastí: Pěší zóna, Rašínova, Jezuitská, Měnínská, Bašty, Zelný trh, Veselá. Do každé z podoblastí bude vydáváno vjezdové oprávnění zvlášť a držitel se bude moci s vozidlem pohybovat jen v dané podoblasti. Žádné oprávnění nebude nutné Bez oprávnění budou moci řidiči pouze do podoblasti Veselá, aby se lidé mohli dostat do podzemních garáží ve Velkém Špalíčku. Rozdílem je, že na ulici Veselá již nebude moci žádný návštěvník parkovat. Parkovat budou moci pouze držitelé dlouhodobé parkovacího oprávnění. To bude nově odděleno od vjezdového oprávnění, čímž si město slibuje úbytek aut v historickém centru. 

**Na co si dát pozor?**

Nová pravidla začínají platit od 1. září 2020. Postup vyřízení se nemění, své oprávnění si můžete vyřídit nebo zkontrolovat v [Osobních stránkách uživatele](https://osu.parkovanivbrne.cz/main/login-info){:target="_blank"} (OSU). Nemáte-li dosud OSU, stačí vyplnit žádost o jeho zřízení, která je umístěná na webu, a následně ji odeslat na e-mail parkovanivbrne@brno.cz, případně si OSU zřídit přes internet prostřednictvím plně ověřeného účtu BrnoiD. 

Všechny pravidla regulace budou platit pouze  ve všední dny. Parkování o víkendech a státních svátcích zůstává i nadále neregulované. 

V případě, že budete chtít zaparkovat v modré zóně bez platného rezidentního nebo abonentního oprávnění, můžete zaplatit parkovné pomocí SMS zprávy, v parkovacím automatu, přes mobilní aplikaci nebo [web](https://www.parkovanivbrne.cz/){:target="_blank"}. Další podstatné informace o parkování v Brně naleznete na www.parkovanivbrne.cz.

**Piráti dlouhodobě podporují centrum Brna bez aut**

Pirátští zastupitelé opakovaně řešili stížností nespokojených Brňanů, kterým se nelíbilo množství automobilové dopravy v historickém centru. *„Požadovali jsme řešení situace rozdělením centrální oblasti, které by zamezilo tranzitu a odlehčilo dopravě v centru. Problém jsme [několikrát řešili i s městskou policií](https://www.facebook.com/kolacnytomas/posts/3422191591133290){:target="_blank"}, která na naše opakované žádosti směřované primátorce pro kontrolu projíždějících aut zřídila kontrolní stanoviště na ulici Rašínova a Masarykova a kontrolovala v době, kdy to nebylo možné zajistit technologicky kontrolu automatizovanou. Ode dneška bude dodržování pravidel kontrolovat automatizovaný kamerový systém,“* komentuje zavedení nových pravidel náměstek primátorky Tomáš Koláčný a dodává “nyní je třeba se zaměřit na neoprávněně parkující řidiče v pěší zóně.”

Piráti dlouhodobě podporují omezení individuální automobilové dopravy v centru Brna, přičemž se snaží poukazovat na vhodnější a [ekologičtější možnosti dopravy v rámci centra města](https://jihomoravsky.pirati.cz/aktuality/cargo-kola-brno.html){:target="_blank"}. *„Na druhou stranu však nemůžeme souhlasit [s nápadem na omezení tramvajové dopravy](https://www.idnes.cz/brno/zpravy/tramvaje-brno-objizdka-centrum-doprava-mhd-zruseni-linek.A200827_567471_brno-zpravy_mls){:target="_blank"}. Tramvaje jsou častokrát jediným způsobem, jakým se mohou senioři či jiné osoby s omezením pohyblivosti dostat do centra a zpátky. Omezení tramvají by znamenalo ztížení života nejen jim, ale i dopravnímu podniku, který by jen složitě linky odkláněl do ulic Husovy a Rooseveltovy, a to nechceme,“* dodal Koláčný.  

