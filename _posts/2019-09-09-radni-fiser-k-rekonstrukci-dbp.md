---
#název souboru: 2019-09-09-radni-fiser-k-rekonstrukci-dbp.md
### Povinné položky ###

category: CLANKY   # nešahat!
title: "Radní Fišer k rekonstrukci DBP: S novou sezónou lepší podmínky a více komfortu pro diváky"
date: 2019-09-09   # formát YYYY-MM-DD
author: Jana Leitnerová
tags: divadlo kultura brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: radek.holomcik # ve formátu jmeno.prijmeni - prolinkování s profilem přes uid
image: /assets/img/posts/dbpbolekamarek_web.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Kdo by neznal divadlo umístěné na Jakubském náměstí, které provozuje herec a mim Bolek Polívka. Patří k nejnavštěvovanějším scénám v Brně, což se projevilo i na potřebě zrekonstruovat část divadla. Výsledkem je více pohodlí a komfortu pro diváky, kteří do Divadla Bolka Polívky zamíří během právě začínající sezóny. "Během července a srpna letošního roku byla v divadle položena nová podlaha z borovicových palubek a bylo vyměněno marmoleum pod sedačkami. Samotné sedačky byly kompletně repasovány, divák to pozná na první pohled i dotek," vyjmenovává opravy radní pro kulturu Marek Fišer. Dřevěné části 335 sedaček byly zbroušeny, dostaly nový nátěr a lak. Kování a panty byly vyměněny a sedáky a opěrky dostaly nový molitan a čalounění. "To zajistí návštěvníkům divadla mnohem více komfortu," říká Fišer a doplňuje: "Jsem moc rád, že se rekonstrukce podařila dokončit včas, aby si diváci, kteří zamíří na představení v podzimní sezóně, vychutnali kulturní zážitek ve větším pohodlí.


<div style="text-align:center;margin-bottom:20px"><a href="https://jihomoravsky.pirati.cz/assets/img/posts/mapa-prameniste-web.jpg" target="_blank">
<img src="https://jihomoravsky.pirati.cz/assets/img/posts/dbpsedacky_web.png" style="max-width:100%">
</a></div>

Tím ale novinky v divadle nekončí. "Kromě návštěvníků se při plánování rekonstrukce myslelo i na herce a na divadlo samotné. Portál byl nově potažen nehořlavou textilií, byly pořízeny nové sametové šály a sufity (závěs kryjící horní část hlediště, pozn. red.) a i na podzim čeká divadlo další navazující opravy, které zajistí mimo jiné více bezpečnosti," popisuje radní Fišer.

Podle informací z divadla se průběhu podzimu bude ovládání opony osazovat klikovým rumpálem pro snazší manipulaci. Více čistoty v sálu zajistí nový zátěžový koberec s čistící zónou, který bude položen v uličkách vedoucích do sálu z foyer a větší bezpečnost hercům zajistí nové a širší supínky na schodišti vedoucí na jeviště. Rekonstrukce by se měla dočkat také divácká šatna.

"Celkové náklady na rekonstrukci jsou necelé 3 miliony korun, město je, jakožto vlastník budovy, kde se divadlo nachází, hradí ze svého rozpočtu," doplňuje Fišer.
